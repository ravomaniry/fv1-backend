{
  "id": 4,
  "title": "Fanamarinana amin'ny finoana",
  "subtitle": "Koa amin’ izany dia ataontsika fa finoana no anamarinana ny olona, fa tsy ny asan’ ny lalàna - Romana 3:28",
  "chapters": [
    {
      "title": "Ny marina",
      "sections": [
        {
          "audioId": "fanamarinana-finoana/11-marina-1.mp3",
          "verses": "**Matio 13:41-43**\\\n⁴¹ Ny Zanak’ olona haniraka ny anjeliny, ary ireny dia hanangona ka hamoaka amin’ ny fanjakany ny zavatra mahatafintohina rehetra mbamin’ izay manao meloka,\\\n⁴² dia hanipy azy any amin’ ny fandoroana lehibe mirehitra afo izy; any no hisy ny fitomaniana sy ny fikitroha-nify.\\\n⁴³ Ary amin’ izany **ny marina dia hamirapiratra tahaka ny masoandro any amin’ ny fanjakan’ ny Rainy**. Izay manan-tsofina, aoka izy hihaino.",
          "comment": "👉 Ny **marina** no hiditra ao amin'ny fanjakan'Andriamanitra fa ny meloka kosa dia ho very.",
          "subtitle": "Tafiditra ao amin'ny fanjakan'Andriamanitra"
        },
        {
          "audioId": "fanamarinana-finoana/12-marina-2.mp3",
          "verses": "**Jakoba 2:23**\\\nary tanteraka ny Soratra Masina manao hoe: “Ary Abrahama nino an’ Andriamanitra, ka nisaina ho **fahamarinany** izany”, ary natao hoe **“Sakaizan’ Andriamanitra”** izy.",
          "comment": "Rehefa nisan'Andriamanitra ho marina teo anatrehany i Abrahama dia lasa **namany** (sakaizany).\n\n👉 **Nanana fifandraisana akaiky taminy**\\\nNampahafantarin'Andriamanitra azy ny tiany hatao an'i Sodoma sy Gomora ary nihaino an'i Abrahama Andriamanitra rehefa niteny izy (Genesisy 18:20-33).\n\n👉 **Tsy nariany mihitsy fa narovany sy nombàny foana na dia nanao fahadisoana aza**:\n - Nifanaraka i Abrahama sy i Saraha fa hiteraka amin'i Hagara i Ambrahama (Genesisy 16:1-2)\n- Niray hevitra indray izy roa ka nandainga mba hiarovana an'i Abrahama (Genesisy 20:1-7)",
          "subtitle": "Naman'Andriamanitra"
        },
        {
          "audioId": "fanamarinana-finoana/13-marina-3.mp3",
          "verses": "**1 Korintiana 1:30**\\\nFa avy aminy no nanaovana anareo ho **ao amin’ i Kristy Jesosy**, Izay nataon’ Andriamanitra fahendrena sy **fahamarinana** sy **fahamasinana** ary fanavotana ho antsika",
          "comment": "Misy karazany roa fahamarinana:\n\n⛔ **Ny fahamarinan'ny tena**\\\nIzay mifototra amin'ny zavatra ataonao na ratsy na tsara. Raha te ho marina eo anatrehan'Andriamanitra amin'ny tenanao ianao dia tsy maintsy **TONGA LAFATRA**.\n\n👉 **I Jesosy**\\\nHo an'ireo izay tsy tonga lafatra kosa dia i Jesosy no nomen'Andriamanitra ho **fahamarinany**.\\\nRehefa **ao amin'ny Kristy** ny olona iray dia tsy mila manamarin-tena intsony izy fa i Jesosy no lasa:\n- fahendreny\n- **fahamarinany**\n- fahamasinany\n- ary fanavotana ho azy.\n\n✅ Tafiditra any izy an-danitra izy satria manana fahamarinana dia i Jesosy\\\n✅ Lasa naman'Andriamanitra izy satria manana fahamarinana dia i Jesosy (Romana 8:31-33).\n\nIzany fanamarinana ao amin'i Jesosy izany no hojerentsika amin'izao fampianarana izao.",
          "subtitle": "Fanomezana fahamarinana"
        }
      ],
      "questions": [
        {
          "question": "Ny olona marina eo anatrehan'Andriamanitra dia",
          "responseIndex": 0,
          "key": "1",
          "options": [
            "Hiditra ao amin'ny fanjakany",
            "Hiditra ao amin'ny fanjakany raha tonga lafatra",
            "Ho very any amin'ny helo"
          ]
        },
        {
          "question": "Ny olona marina eo anatrehan'Andriamanitra dia",
          "responseIndex": 0,
          "key": "2",
          "options": [
            "Lasa namany",
            "Tiany rehefa tsara toetra",
            "Mitovy ny mpanota ihany"
          ]
        },
        {
          "question": "I Jesosy nataon'Andriamanitra",
          "responseIndex": 2,
          "key": "3",
          "options": [
            "Mpanameloka ny mpanota",
            "mpanampy izay miezaka manao ny marina",
            "Ho fahamarinana ho an'izay ao Aminy"
          ]
        }
      ]
    },
    {
      "title": "Fanamarinana amin'ny finoana",
      "sections": [
        {
          "audioId": "fanamarinana-finoana/21-finoana-1.mp3",
          "verses": "**Romama 4:1-5**\\\n¹ Inona ary no holazaintsika ho efa azon’ i Abrahama, razantsika araka ny nofo?\\\n² Fa raha asa no nanamarinana an’ i Abrahama, dia misy hireharehany ihany, nefa tsy amin’ Andriamanitra.\\\n³ Fa ahoana hoy ny Soratra Masina? **Ary Abrahama nino an’ Andriamanitra, ka dia NISAINA ho fahamarinany izany**.\\\n⁴ Ary ho an’ izay miasa, dia tsy isaina ho fahasoavana ny karama, fa ho trosa.\\\n⁵ Fa ho an’ izay **tsy miasa** kosa, fa **mino Izay manamarina ny ratsy fanahy**, dia **ny finoany no ISAINA ho fahamarinana.**",
          "comment": "👉 **Tsy avy amin'ny asa:**\\\nNy teny hoe **ASA** dia milaza ireo zavatra atao na tsara na ratsy.\\\nTsy noho ny habetsaky ny zavatra tsara nataony na ny hakelin'ny zavatra ratsy nataony no nanamarinana an'i Abrahama fa **ny finoany ny zavatra nampanatenain'Andriamanitra azy**.\n\n👉 **Ny finoana no ISAINA ho fahamarinana**\\\nNy finoan'i Abrahama no **nisaina** ho fahamarinany. Tsy midika izany fa marina avokoa ny zavatra nataony rehetra, fa rehefa nino izy dia nampiana fahamarinana ny kaontiny. **Nisain'Andriamanitra ho marina teo anatrehany izy satria nino ny zavatra nolazainy**.\n\n👉 **Fahasoavana fa tsy karama**\\\nTeny mifanohitra ny karama sy ny **fahasoavana**.\\\nNy karama dia takalon'ny asa natao: mendrika ilay karama ny olona niasa ka tsy maintsy omena azy izany.\\\nNy fahasoavana kosa dia **fanomezana omena maimaim-poana izay tsy mendrika izany**.\\\nNy fahamarinana dia omena ny ratsy fanahy, mino fa tsy mendrika izy ary **mino** an' Andriamanitra izay manamarina ny ratsy fanahy.\n\nNy andininy faha 13 dia manohy miresaka ny finoan'i Abrahama ny fampanantenana nataon'Andriamanitra taminy.",
          "subtitle": "Ny finoana"
        },
        {
          "audioId": "fanamarinana-finoana/22-finoana-2.mp3",
          "verses": "**Jakoba 2:20-24**\\\n²⁰ Moa tsy fantatrao va, ry olom-poana, **fa tsy vanona ny finoana tsy misy asa**?\\\n²¹ Tsy nohamarinina tamin’ ny asa va Abrahama razantsika tamin’ ny nanaterany an’ isaka zanany teo ambonin’ ny alitara?\\\n²² Hitanao fa niara-niasa tamin’ ny finoana ny asany, ary **ny finoana dia notanterahina tamin’ ny asa**;\\\n²³ ary tanteraka ny Soratra Masìna manao hoe: “**Ary Abrahama nino an’ Andriamanitra, ka nisaina ho fahamarinany izany**, ary natao hoe “Sakaizan’ Andriamanitra” izy.\\\n²⁴ Koa dia hitanareo fa hamarinina amin’ ny asa ny olona, fa tsy amin’ ny finoana ihany.",
          "comment": "Misy karazany roa ny asa:\n\n⛔ **Ny asan'ny lalàna** (Romana 3:28):\\\nIreo izay mieritreritra fa ekena eo anatrehan'Andriamanitra satria nanao asa tsara be dia be na hoe tsy nanota mihitsy.\\\nOhatra ilay fariseo ao amin'ny Lioka 18:10-14 izay nitoky tamin'ny asany ka tsy voavela heloka.\n\n✅ **Ny asan'ny finoana**:\\\nIzay resahin'i Jakoba eto, dia izay zavatra ataon'ny olona vokatry ny finoany. Ohatra, nanatitra an'i Isaka ho fanatitra i Abrahama satria nino izy fa hain'Andriamanitra ny hanangana azy amin'ny maty.\\\nNy finoany izay nasehony tamin'ny azy no nanamarinana azy:\n- tsy hoe nino izy nefa tsy nanao na inona na inona\n- tsy hoe toga lafatra koa nefa izy fa nanao fahadisoana ihany (Genesisy 20:1-11).\n\n👉 Ny andininy faha 22 dia milaza fa ny asa dia mahatanteraka ny finoana. Izany hoe:\n- ny finoana no mahavoavonjy (hanamarinana)\n- ny finoana no voalohany, ary avy eo dia misy zavatra atao mifanaraka amin'iny finoana iny\n- mandainga na voafitaka ny olona milaza fa mino nefa tsy mifanaraka amin'izany finoana izany ny zavatra ataony.\n\n**Hebreo 11:17-19**\\\n*Finoana no nanateran i Abrahama an’ isaka, raha nizahan-toetra izy; eny, ny zananilahy tokana no naterin’ ilay efa nandray tsara ny teny fikasana, dia ilay nilazana hoe: “Avy amin’ Isaka no hantsoina izay taranaka ho anao” **Fa nihevitra izy fa Andriamanitra dia mahay manangana ny maty aza**; ary hoatra ny avy tamin’ izany no nandraisany azy.*",
          "subtitle": "Ny asa mahatanteraka ny finoana"
        }
      ],
      "questions": [
        {
          "question": "Inona no nisaina ho fahamarinan'i Abrahama?",
          "responseIndex": 2,
          "key": "1",
          "options": [
            "Ny hakelin'ny fahotany",
            "Ny habetsaky ny asa tsara nataony",
            "Ny finoany izay nasehony tamin'ny asa"
          ]
        },
        {
          "question": "Ho an'izay tsy miasa fa mino, ny fahamarinana dia",
          "responseIndex": 2,
          "key": "2",
          "options": [
            "karama tsy maintsy omena azy",
            "trosa tsy maintsy aloha aminy",
            "fahasoavana (fanomezana omena izay tsy mendrika)"
          ]
        },
        {
          "question": "Inona ny dikan'ny hoe hamarinana amin'ny asa ny olona (Jakoba 2:24)",
          "responseIndex": 0,
          "key": "3",
          "options": [
            "Mifanaraka tamin'ny finoany ny zavatra nataony",
            "Tsy nanota mihitsy izy",
            "Nanao ny marina foana izy"
          ]
        }
      ]
    },
    {
      "title": "Fanamarinana aminn'ny finoana ao amin'ny fanekena vaovao",
      "sections": [
        {
          "audioId": "fanamarinana-finoana/31-fahamarinana-andriamanitra.mp3",
          "verses": "**Romana 10:1-5**\\\n¹ Ry rahalahy, ny irin’ ny foko sy ny angatahiko amin’ Andriamanitra ho an’ ireny dia famonjena.\\\n² Fa vavolombelon’ ireny aho fa mazoto ho an’ Andriamanitra izy, saingy tsy araka ny fahalalana.\\\n³ Fa satria tsy nahalala ny fahamarinana avy amin’ Andriamanitra izy ka **nitady hanamarina ny tenany, dia tsy nanaiky ny fahamarinana avy amin’ Andriamanitra**.\\\n⁴ **Fa Kristy no faran’ny lalàna ho fahamarinana ho an’ izay rehetra mino**.\\\n⁵ Fa Mosesy nanoratra milaza fa izay olona manao ny fahamarinana avy amin’ ny lalàna no ho velona amin’ izany.",
          "comment": "⛔ **Nitady hanamarina ny tenany, dia tsy nanaiky ny fahamarinana avy amin’ Andriamanitra**\\\nNy Israely no resahana eto. Mazoto sy mafana fo izy ireo saingy tsy araka ny fahalalana ka zava-poana ny fahazotoany ary tsy voavonjy izy: **nitady hohamarinina amin'ny fanarahany ny lalàna izy**.\\\nBetsaka ny kristiana mbola miaina ao amin'izany tsy fahalalana izany: mihevitra fa hamarinana noho hafanam-pony, ny fiezahany tsy manota, ny fitandremany andro, fifadiana sakafo, fiakanjo sy ny fanarahana fombafomba samihafa.\n\n👉 **Fa Kristy no faran’ny lalàna ho fahamarinana ho an’ izay rehetra mino**.\\\nNy lalàna dia ny didy folo sy ireo fitsipika maro be ao amin'ny testamenta taloha sy ireo fitsipika foronon'ny fiangonana.\\\nNy finoana an'i Jesosy no hanamarinan'Andriamanitra ny olona aty amin'ny fanekena vaovao (Romana 3:26).\nTsy ampiasaina hanamarinana olona intsony ny lalàna:\n- Tsy lasa marina ny olona na dia miezaka mitandrina lalàna aza\n- Tsy misy mahavita mitandrina ny lalàna koa nefa na dia iray aza.\n\n**AZA mifandray amin'Andriamanitra mifototra amin'ny fanarahana lalàna intsony**.",
          "subtitle": "Fahamarinan'Andriamanitra tsy avy amin'ny asa"
        },
        {
          "audioId": "fanamarinana-finoana/32-mino-an-i-jesosy.mp3",
          "verses": "**Romana 10:6-13**\\\n⁶ Fa ny fahamarinana izay avy amin’ ny finoana kosa  ...\\\n⁸ Fa ahoana no lazainy? Eo akaikinao ny teny, dia eo am-bavanao sy ao am-ponao, dia ny teny ny amin’ ny finoana, izay torinay;\\\n⁹ satria **raha manaiky an’ i Jesosy ho Tompo amin’ ny vavanao ianao ary mino amin’ ny fonao fa Andriamanitra efa nanangana Azy tamin’ ny maty, dia hovonjena ianao.**\\\n¹⁰ Fa amin’ ny fo no inoana hahazoana fahamarinana, ary amin’ ny vava no anekena hahazoana famonjena.\\\n¹¹ Fa hoy ny Soratra Masina: Tsy ho menatra izay rehetra mino Azy.\\\n¹² Fa tsy misy hafa, na Jiosy na jentilisa, fa iray ihany no Tompon’ izy rehetra, sady manan-karena homeny izay rehetra miantso Ary Izy.\\\n¹³ Fa izay rehetra miantso ny anaran’ ny Tompo no hovonjena.",
          "comment": "👉 **Manaiky amin'ny vava ary mino amin'ny fo**\\\nTahaka an'i Abrahama ihany, mino ny tenin'Andriamanitra isika sady maina mifanaraka amin'izany:\n- mino fa Andriamanitra nanagana an'i Jesosy tamin'ny maty **(FINOANA)**\n- manaiky an'i Jesosy no Tompo amin'ny vava, na hoe, tsy afeninao fa mino an'i Jesosy ianao **(ASA)**\n\n- ny batisa (Marka 16:16) ihany koa dia asa anehoana ny fanekenao an'i Jesosy eo anatrehan'ny olona.\n\n👉 **Amin'ny fo no inoana ahazoana fahamarinana**\\\nRaha tena mino nefa ianao dia tokony miova ny fainanao: tsy mitovy ny olona manaiky an'i Jesosy ho Tompony sy ny olona tsy manana tompo. Izany no atao hoe **mibebaka**, miova ny fomba fisainanao ary mitodika amin'i Jesosy ianao.\\\nTsy midika izany fa ho tonga lafatra ianao na hoe tsy hanota intsony, fa tokony lasa miaha mitovy amin'i Jesosy ianao rehefa miaha mahafantatra Azy (2 Korintiana 3:18).",
          "subtitle": "Mino an'i Jesosy"
        }
      ],
      "questions": [
        {
          "question": "Inona ny antony tsy nahitan'ny Israely famonjena?",
          "responseIndex": 1,
          "key": "1",
          "options": [
            "Tsy nahavita nitandrina ny lalàna izy ireo",
            "Nitady hohamarinana tamin'ny lalàna izy ireo",
            "Nino an'i Jesosy izy ireo nefa mbola nanota"
          ]
        },
        {
          "question": "Inona no hanamarinana ny olona?",
          "responseIndex": 0,
          "key": "2",
          "options": [
            "Ny finoana an'i Jesosy",
            "Ny fiezahany tsy manota",
            "Ny fiezahany hanao ny marina"
          ]
        },
        {
          "question": "Rehefa mino an'i Jesosy ny olona da",
          "responseIndex": 1,
          "key": "3",
          "options": [
            "Mitovy amin'ny olona tsy mino ihany",
            "Hita soritra amin'ny fomba fiainany izany",
            "Lasa tonga lafatra ny fiainany"
          ]
        }
      ]
    },
    {
      "title": "Natiora fahamarinana",
      "sections": [
        {
          "audioId": "fanamarinana-finoana/41-natiora-1.mp3",
          "verses": "**Romana 5:16-20**\\\n¹⁶ Ary tsy tahaka ny avy amin’ ny **anankiray izay nanota** ny fanomezana; fa noho ny nataon’ ny anankiray no nisehoan’ ny fitsarana ho fanamelohana, fa noho ny fahadisoana maro kosa no nisehoan’ ny fanomezam-pahasoavana ho fanamarinana.\\\n¹⁷ Fa raha ny fahadisoan’ ny olona **anankiray** no nanjakan’ ny fahafatesana **noho ny nataon’ ny anankiray**, mainka izay mahazo ny haben’ ny fahasoavana sy ny fanomezan’ ny fahamarinana no hanjaka amin’ ny fiainana **noho ny nataon’ ny Anankiray, dia Jesosy Kristy**.\\\n¹⁸ Koa tahaka ny nahatongavan’ ny fanamelohana ho an’ ny olona rehetra noho ny **fahadisoana iray** no **nahatongavan’ ny fanamarinana ho amin’ ny fiainana kosa ho an’ ny olona rehetra noho ny fahamarinana iray**.\\\n**¹⁹ Fa tahaka ny nanaovana ny maro ho mpanota noho ny tsi-fanarahan’ ny olona iray, no hanaovana ny maro ho marina kosa noho ny fanarahan’ ny Anankiray.**\\\n²⁰ Ary ny lalàna dia niditra koa hahabe ny fahadisoana. Nefa teo amin’ izay nihabiazan’ ny ota no nihoaran’ ny fahasoavana be lavitra.",
          "comment": "👎 **Natiora mpanota tao amin'i Adama**\\\nRehefa nanota i Adama dia nandova ny natiorany **mpanota** avokoa ny taranany rehetra. Izy ilay olona iray **nanaovana antsika ho mpanota** ao amin'ny andininy 19.\\\nManota ny olona rehefa manarako io natiorany mpanota io (Efesiana 2:3).\n\n👍 **Natiora marina ao amin'i Jesosy**\\\nMitovy tamin'ny nandovana natiora mpanota tao amin'i Adama ihany, mandova natiora (fanahy) marina ny olona rehefa aterak'i Jesosy amin'ny fanahy, izany hoe rehefa mino Azy (1 Jaona 5:1).\\\nNy fahamarinan'i Jesosy no **anaovana ny maro ho marina** ao amin'ny andininy 19.\n\nIo ilay antsoina hoe fahaterahana indray ao amin'ny **Jaona 3:3**:\n- ateraky ny Fanahy ny olona rehefa mino an'i Jesosy ka **atao marina**\n- manana ny natiora marina mitovy amin'ilay Fanahy niteraka azy.",
          "subtitle": "Natao marina"
        },
        {
          "audioId": "fanamarinana-finoana/42-natiora-2.mp3",
          "verses": "**2 Korintiana 5:16-21**\\\n¹⁶ Koa dia tsy mahalala olona intsony araka ny nofo isika; eny, na dia nahafantatra an’ i Kristy araka ny nofo aza isika, ankehitriny dia tsy fantatsika araka izany intsony Izy.\\\n¹⁷ Koa raha misy olona ao amin’ i Kristy, dia olom-baovao izy; **efa lasa ny zavatra taloha, indreo, efa tonga vaovao ireo.**\\\n¹⁸ **Fa izany rehetra izany dia avy amin’ Andriamanitra**, Izay nampihavana antsika taminy amin’ ny alalan’ i Kristy sady nanome anay ny fanompoana fampihavanana,\\\n¹⁹ dia izao: Andriamanitra ao amin’ i Kristy no nampihavana izao tontolo izao taminy ka tsy nanisa ny fahadisoany; ary efa napetrany aminay ny teny fampihavanana.\\\n²⁰ Koa dia iraka solon’ i Kristy izahay, toa an’ Andriamanitra mampangataka anay aminareo, solon’ i Kristy izahay ka mangataka indrindra aminareo hoe: mihavàna amin’ Andriamanitra anie ianareo.\\\n²¹ Izay tsy nahalala ota dia efa nataony ota hamonjy antsika, **mba ho tonga fahamarinan’ Andriamanitra ao aminy kosa isika**.",
          "comment": "👉 **EFA lasa ny zavatra taloha, INDRO, EFA tonga vaovao ireo**\\\nAmin'ny filazam-potoana lasa ireo teny ireo, izany hoe **EFA VITA**: tsy miezaka miova ny olona ao amin'i Kristy fa **EFA NIOVA**. Ny teny hoe **indro** koa dia maniraka antsika hijery zavatra efa misy.\\\nTsy hitanao izany fiovana izany raha mijery ny nofonao ianao (ny vatanao sy ny sainao), fa hoy ny andininy faha 16 hoe: **tsy mahalala olona intsony araka ny nofo isika**. Ny fanahinao io niova io ary efa vita tanteraka izany fiovana izany.\n\n👉 **Fa izany rehetra izany dia avy amin’ Andriamanitra**\\\nRehefa lasa olona vaovao na fahariana vaovao ny olona dia mandova natiora vaovao avy amin'Andriamanitra, izany hoe mitovy amin'ny natioran'Andriamanitra ny natiorany: **marina**. Izany no mahatonga ny nofonao sy ny fanahinao mifanohitra rehefa ateraka indray ianao (Galatiana 5:17).\n\n👉 **mba ho tonga fahamarinan’ Andriamanitra ao aminy kosa isika**\\\nRehefa ao amin'i Kristy ny olona dia lasa **fahamarinan'Andriamanitra** na hoe lasa **MARINA MITOVY AMIN'ANDRIAMANITRA**.\n\n**Mila mahafantatra ny tenanao araka ny fanahy koa ianao fa tsy araka ny nofo intsony**.",
          "subtitle": "Marina mitovy amin'Andriamanitra ao amin'i Jesosy"
        }
      ],
      "questions": [
        {
          "question": "Ny olona mbola tsy nateraka indray dia:",
          "responseIndex": 0,
          "key": "1",
          "options": [
            "Nandova natiora mpanota tamin'i Adama",
            "Mpaota raha manota fa marina raha tsy manota",
            "Sady tsy mpanota no tsy marina"
          ]
        },
        {
          "question": "Rehefa ateraka indray ny olona dia:",
          "responseIndex": 2,
          "key": "2",
          "options": [
            "Tsy voavela heloka sady mbola mpanota ihany",
            "Voavela heloka fa mbola mpanota ihany",
            "Lasa marina mitovy amin'Andriamanitra"
          ]
        }
      ]
    },
    {
      "title": "Ambany fahasoavana",
      "sections": [
        {
          "audioId": "fanamarinana-finoana/51-fahasoavana-mitobaka.mp3",
          "verses": "**Romana 5:20-21**\\\n²⁰ Ary ny lalàna dia niditra koa hahabe ny fahadisoana. **Nefa teo amin’ izay nihabiazan’ ny ota no nihoaran’ ny fahasoavana be lavitra**,\\\n²¹ mba ho tahaka ny nanjakan’ ny ota tao amin’ ny fahafatesana no **hanjakan’ ny fahasoavana kosa amin’ ny fahamarinana ho fiainana mandrakizay** amin’ ny alalan’ i Jesosy Kristy Tompontsika.",
          "comment": "👉 **Mitobaka mihoatra be lavitra ny fahasoavana**\\\nNy Romana 5 manontolo dia mampianatra fa ngeza lavitra noho ny fahotan'i Adama ny fahamarinan'i Jesosy. **Mitobaka mihoatra lavitra noho ny fahotanao ny fahasoavana sy ny fanamarinana ao amin'i Jesosy**.\n\n👉 **Manjaka ny fahasoavana amin'ny fahamarinana ho fiainana mandrakizany**\\\nRehefa nohamarinina tamin'ny finoana ianao dia ny fahasoavana no manjaka (manapaka, manan-kery) amin'ny fiainanao.\\\nMbola afaka manota ny nofonao fa tsy manova ny fahamarinan'ny fanahinao intsony izany, ny fahasoavana no manjaka sy manan-kery aminao ka manamarina sy manome fiainana mandrakizay anao.\\\nMitovy amin'ny mpanjaka efa niala tamin'ny fanjakany ny fahotana: tsy manan-kery sady tsy manova zavatra intsony ny teniny.",
          "subtitle": "Mitobaka ny fahasoavana"
        },
        {
          "audioId": "fanamarinana-finoana/52-ambany-fahasoavana-2.mp3",
          "verses": "**Romana 6:1-7 (PBFF 2011)**\\\n¹ Inona ary no holazaintsika? Mbola hitoetra amin’ny ota ihany va isika mba hitomboan’ny fahasoavana?\\\n² **Sanatria izany! Hataontsika izay efa maty ny amin’ny ota ahoana no mbola ho velona ao aminy ihany?**\\\n³ Tsy fantatrareo va fa na iza na iza isika no efa **natao batisa ho amin’i Kristy Jesosy dia natao batisa ho amin’ny fahafatesany?**\\\n⁴ Koa tamin’ny batisa dia **niara-nalevina Taminy ho amin’ny fahafatesana isika**, mba ho tahaka ny nananganana an’i Kristy tamin’ny maty tamin’ny voninahitry ny Ray no **handehanantsika kosa amin’ny fiainam-baovao.**\\\n⁵ Fa raha **nampiraisina aina Taminy tamin’ny fahafatesana** toy izany isika, dia ho tahaka izany koa amin’ny **fitsanganany**;\\\n⁶ fa fantatsika fa ny maha olona antsika taloha dia **niaraka nohomboana Taminy** mba tsy hampanan-kery ny **tenan’ny ota**, koa tsy ho andevozin’ny ota intsony isika.\\\n⁷ **Fa izay efa maty dia nohamarinina ka afaka amin’ny ota.**",
          "comment": "👉 **Maty amin'ny ota**\\\nMihoatra ny fahotana foana ny fahasoavana! Tsy midika nefa izany hoe mbola hanohy hanota foana ny Kristiana. Tadidio ilay teny tao amin'ny Jakoba 2:20: *Moa tsy fantatrao va, ry olom-poana, fa tsy vanona ny finoana tsy misy asa?*\\\n**Ny olona tena mino fa marina ary efa afaka amin'ny fahotana dia miaina finainana mifanaraka amin'izany.**\n\n👉 **Niara-maty tamin'i Jesosy ary niara-belona taminy**\\\n✔️ Ny hevitry teny nadika hoe **batisa** dia \"alentika\" na \"ajoboka anaty rano\". Ny hoe **natao batisa ho amin'i Kristy** dia miresaka antsika natsofoka tao Aminy rehefa nino Azy: iny ilay aseho amin'ny batisa rehefa atsofoka anaty rano ny olona.\\\nIreno ny zava-nitranga rehefa nandray an'i Jesosy ianao:\n- natsofoka tao amin'i Jesosy\n- maty niaraka taminy\n- nitsangana niaraka taminy\n\n✔️ Ny dikan'ny hoe **tenan’ny ota** dia ilay fahazarana manota aty anatin'ny nofontsika (ny vatana sy ny saina). Mitovy amin'ny fatin'olona na fatim-biby ihany: efa maty izy fa mila simbaina iny vatana iny. Efa maty ilay natiora mpanota fa mila resena iny fahazarana iny; mila avaozina ny saina (Romana 12:2).\n\n👉 **Fa izay efa maty dia nohamarinina ka afaka amin’ny ota.**\\\nTsy andevon'ilay natiora mpanota instony ianao satria efa maty iny natiora iny.\\\nTsy manana fahefana hanameloka anao intsony koa nefa iny natiora mpanota iny na dia tafanota aza ny nofonao.",
          "subtitle": "Efa maty tamin'ny fahotana"
        },
        {
          "audioId": "fanamarinana-finoana/53-ambany-fahasoavana-3.mp3",
          "verses": "**Romana 6:8-14**\\\n⁸ Koa raha miara-maty amin’i Kristy isika dia mino fa hiara-belona Aminy koa;\\\n⁹ fantatsika mantsy fa rehefa nitsangana tamin’ny maty Kristy dia tsy maty intsony Izy; tsy manan-kery Aminy intsony ny fahafatesana.\\\n¹⁰ Ny amin’ny nahafatesany dia maty indray mandeha ny amin’ny ota Izy; fa ny amin’ny ahavelomany kosa dia velona ho an’Andriamanitra Izy.\\\n¹¹ Ary aoka ho tahaka izany koa ianareo, **ataovy ho efa maty ny amin’ny ota ny tenanareo fa velona ho an’Andriamanitra ao amin’i Kristy Jesosy kosa.**\\\n¹² Koa **aza avela hanjaka** amin’ny tenanareo mety maty ny ota ka hanarahanareo ny filany;\\\n¹³ ary **aza manolotra** izay momba ny tenanareo ho amin’ny ota ho fiadian’ny tsy fahamarinana, fa **atolory ho an’Andriamanitra ny tenanareo**, toy ny efa maty nefa velona, ary ny momba ny tenanareo ho fiadian’ny fahamarinana ho an’Andriamanitra.\\\n¹⁴ Fa tsy hanan-kery aminareo ny ota; satria **tsy mba ambanin’ny lalàna ianareo fa ambanin’ny fahasoavana.**",
          "comment": "👉 **Mila miainana fiainana masina ny Kristiana.**\\\nNy antony nanafahana antsika tamin'ny herin'ny ota dia ny mba tsy hanotantsika intsony. **Mahafaty sady manandevo ny fahotana**!\\\nTadidio nefa fa tsy miezaka manamarin-tena eo anatrahan'Andriamanitra ianao satria Izy efa nanamarina anao tamin'ny finoantsika an'i Jesosy.\n\n👉 **Miaina fiainana masina amin'ny finoana**\\\nFinoana no iainana fiainana masina fa tsy tahotra tsy ho tian'Andriamanitra na tahotra ho very.\n- Mino isika fa efa maty tamin'ny ota satria izany no lazain'ny teniny\n- Mino isika fa ao ambany fahasoavana satria izany no lazain'ny teniny\n- Tsy mamela ny fahotana hanjaka isika ary manolotra ny tenantsika ho an'Andriamanitra amin'ny finoana.\n\nOhatra amin'ny fomba fampiarana izany:\n- Miteny amin'ny vavanao fa fahamarinan'Andriamanitra ianao ao amin'i Jesosy\n- Tsy miaraka amin'ny namana mpitarika manota intsony fa miaraka amin'ny namana hafa\n- Tsy manao kolikoly\n- Manova ny fomba fivavahana - mety mila mifindra fiangonana mihitsy aza raha manameloka anao foana ny fiangonanao.\n\nTadidio ny Jakoba 2:20 - tsy vanona fa maty ny finoana raha tsy misy asa.",
          "subtitle": "Miaina fiainana masina ambany fahasoavana"
        }
      ],
      "questions": [
        {
          "question": "Ny herin'ny fahasoavana dia",
          "responseIndex": 2,
          "key": "1",
          "options": [
            "Kely noho ny fahotana",
            "Mitovy ny herin'ny fahotana",
            "Mitobaka be lavitra mihoatra ny fahotana"
          ]
        },
        {
          "question": "Fiainana manao ahoana no atao rehefa ao amin'i Kristy?",
          "responseIndex": 2,
          "key": "2",
          "options": [
            "Manota satria efa mitobaka foana ny fahasoavana",
            "Manao ny marina satria matahotra sao dia ho very",
            "Manao ny marina satria efa afaka tamin'ny ota"
          ]
        },
        {
          "question": "Inona ny dikan'ny hoe maty amin'ny ota?",
          "responseIndex": 0,
          "key": "3",
          "options": [
            "Efa marina foana na dia manota aza ny nofo",
            "Lasa meloka raha manota",
            "Tsy afaka manota intsony mihitsy"
          ]
        }
      ]
    },
    {
      "title": "Tsy misy fanamelohana",
      "sections": [
        {
          "audioId": "fanamarinana-finoana/61-tsy-misy-fanamelohana.mp3",
          "verses": "**Romana 8:1**\\\nAry amin’ izany dia **tsy misy** fanamelohana ho an’ izay ao amin’ i Kristy Jesosy.\n\n**Romana 8:33-34**\\\nIza no hiampanga ny olom-boafidin’ Andriamanitra? **Andriamanitra no manamarina azy**. Iza no manameloka? Kristy Jesosy no efa maty, eny, sady nitsangana tamin’ ny maty koa ka mitoetra eo amin’ ny tanana ankavanan’ Andriamanitra ary mifona ho antsika.",
          "comment": "👉 Ny dikan'ny hoe tsy misy fanamelohana dia hoe **TSY MISY FANAMELOHANA**.\\\nRehefa ao amin'i Kristy ianao dia manamarina anao Andriamanitra fa tsy manameloka.\\\nRaha mahatsapa meloka ianao na misy manameloka dia tsy Andriamanitra izany fa na ny devoly, na ny olona, na ny sainao ihany.\n",
          "subtitle": "Tsy misy fanamelohana"
        }
      ],
      "questions": [
        {
          "question": "Iza no tsy manameloka anao mihitsy rehefa ao amin'i Kristy ianao?",
          "responseIndex": 0,
          "key": "1",
          "options": [
            "Andriamanitra",
            "Ny sainao",
            "Ny devoly"
          ]
        },
        {
          "question": "Raha mahatsapa meloka ianao dia",
          "responseIndex": 1,
          "key": "2",
          "options": [
            "Manameloka anao koa Andriamanitra",
            "Manamarina anao Izy fa ianao no tsy maheno Azy"
          ]
        }
      ]
    }
  ]
}
