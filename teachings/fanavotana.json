{
    "id": 1,
    "title": "Fanavotana ao amin'i Kristy",
    "subtitle": "dia niditra indray mandeha ho any amin’ ny fitoerana masìna ka nahazo fanavotana mandrakizay. Hebreo 9:12",
    "chapters": [
        {
            "title": "1. Jesosy - Andriamanitra mpamorona",
            "sections": [
                {
                    "audioId": "fanavotana/jaona-1.mp3",
                    "verses": "¹Tamin’ ny voalohany ny Teny, ary ny Teny tao amin’ Andriamanitra, ary ny **Teny dia Andriamanitra**. ²Izy dia tao amin’ Andriamanitra tamin’ ny voalohany. ³**Izy no nahariana ny zavatra rehetra**; ary raha tsy Izy dia tsy nisy nahariana izao zavatra ary izao, na dia iray aza.",
                    "comment": "Ity Teny ity dia milaza fa I Jesosy dia Andriamanitra mpamorona:\n- \"Ny Teny dia Andriamanitra\"\n- \"Izy no nahariana ny zavatra rehetra ...\"",
                    "subtitle": "Jaona 1:1-3"
                },
                {
                    "audioId": "fanavotana/hebreo-1.mp3",
                    "verses": "¹Rehefa nampitenenin’ Andriamanitra tamin’ ny razana fahiny ny mpaminany tamin’ ny andro samy hafa sy ny fanao samy hafa;\\\n²dia amin’ izao andro farany izao kosa no nampitenenany tamintsika ny **Zanany**, Izay voatendriny ho **Mpandova ny zavatra rehetra**; Izy no **nahariany izao tontolo izao**,.\\\n³Izy koa no **famirapiratan’ ny voninahiny sy endriky ny tenany** indrindra ary **mihazona ny zavatra rehetra amin’ ny herin’ ny teniny**; ary rehefa nanao fanadiovana hahafaka ny fahotana Izy, dia nipetraka teo amin’ ny tanana ankavanan’ ny Lehibe any amin’ ny avo.\\\n⁴**ka natao tsara noho ny anjely**, araka ny nandovany anarana tsara noho ireny.",
                    "comment": "Milaza ireo andininy ireo fa i Jesosy dia tsy mitovy amin'ny mpaminany sy ny anjely: Izy ilay **Zanak'Andriamanitra na hoe Andriamanitra Zanaka**:\n- Izy no nahariana izao tontolo izao: izany hoe tsy noforonina Izy fa **MPAMORONA**\n- famirapiratry ny voninahitra sy endriky ny Ray: manana sady maneho ny tena **toetra** sy ny **natioran**'Andriamanitra izy.\n- mihazona ny zavatra rehetra amin’ ny herin’ ny teniny: Sady **mpamorona** Izy no **mihazona** ny zavatra noforonony.",
                    "subtitle": "Hebreo 1:1-4"
                },
                {
                    "audioId": "fanavotana/apok-22.mp3",
                    "verses": "¹³**Izaho no Alfa sy Omega, ny voalohany sy ny Farany, ny fiandohana sy ny fiafarana.**\\\n...\\\n¹⁶**Izaho Jesosy** naniraka ny anjeliko hanambara aminareo ireo zavatra ireo ho an’ ny fiangonana. Izaho no Solofo sy taranak’ i Davida, ny Kintana mamirapiratra fitarika andro.",
                    "comment": "I Jesosy no miresaka amin'i Jaona eto. Milaza Izy fa Izy ilay Voalohany sy Farany na hoe Ilay **Andriamanitra mandrakizay**.\\\nIsika Kristiana dia mino fa Andriamanitra dia Iray fa miseho amin'ny endrika na personne telo (Matio 28:19):\n- Ny Ray\n- Ny Zanaka\n- Ny Fanahy Masina",
                    "subtitle": "Apokalipsy 22:14-16"
                }
            ],
            "questions": [
                {
                    "question": "I Jesosy dia:",
                    "responseIndex": 2,
                    "key": "c11",
                    "options": [
                        "Noforonina niaraka tamin'ny namoronana izao tontolo izao",
                        "Tsy nisy talohan'ny niterahan'i Maria Azy",
                        "Efa nisy hatramin'ny voalohany sady Andriamanitra mpamorona"
                    ]
                },
                {
                    "question": "I Jesosy dia:",
                    "responseIndex": 0,
                    "key": "c12",
                    "options": [
                        "Ilay voalohany sy farany, Andriamanitra mandrakizay",
                        "Tsy nisy hatramin'ny voalohany fa noforonina",
                        "Anjely noforonin'Andriamanitra efa taloha ela be"
                    ]
                }
            ]
        },
        {
            "title": "2. Jesosy, Andriamanitra manetry tena",
            "sections": [
                {
                    "audioId": "fanavotana/jaona1-14.mp3",
                    "verses": "Ary **ny Teny dia tonga nofo ka nonina tamintsika**; ary hitanay ny voninahiny, dia voninahitra miendrika ho an’ ny Lahitokana avy tamin’ ny Ray, sady feno fahasoavana sy fahamarinana.",
                    "comment": "Rehefa avy nanazava ny Jaona toko 1 fa ny **Teny dia Andriamanitra Ilay efa nisy hatramin'ny voalohany**, dia manazava indray izy fa io Teny io no tonga nofo dia i **Jesosy** ilay zazakely naterak'i Maria.",
                    "subtitle": "Jaona 1:14"
                },
                {
                    "audioId": "fanavotana/filipiana2.mp3",
                    "verses": "⁵Aoka ho ao aminareo izao saina izao, izay tao amin’ i Kristy Jesosy koa, ⁶Izay, na dia **nanana ny endrik’ Andriamanitra** aza, dia tsy nataony ho zavatra hofikiriny mafy ny **fitoviana amin’ Andriamanitra**,\\\n⁷fa **nofoanany ny tenany** tamin’ ny nakany ny endriky ny mpanompo sy nahatongavany ho **manam-pitoviana amin’ ny olona**;⁸ ary rehefa hita fa **nanan-tarehy ho olona Izy**, dia nanetry tena ka nanaiky hatramin’ ny fahafatesana, dia ilay fahafatesana tamin’ ny hazo fijaliana.",
                    "comment": "Hatramin'ny voalohany dia Andriamanitra i Jesosy: nanana ny endrik'Andriamanitra Izy sady nitovy tamin'Andriamanitra.\\\nNy dikan'ny hoe **nofoananay ny tenany** nefa dia hoe: nanaiky hiaina tao anaty vatan'olombelona Izy ary nesorina taminy ny hery sy ny voninahitra maha Andriamanitra Azy.\\\nOhatra:\n- noana izy __(Lioka 4:2)__\n- tsy mahafantatra ny zavatra rehetra __(Marka 5:30)__\n- naratra ary nety maty __(Jaona 19:30, 33)__ \n\nIty no mifehy ny tantaran'ny famonjena sy ny fitiavan'Andriamanitra: **tonga olona Izy ary maty teo amin'ny hazofijaliana nisolo voina antsika**.",
                    "subtitle": "Filipiana 2:5-8"
                }
            ],
            "questions": [
                {
                    "question": "I Jesosy dia:",
                    "responseIndex": 1,
                    "key": "c21",
                    "options": [
                        "Anjely tany an-danitra navadika ho olona",
                        "Andriamanitra nanetry tena ka tonga olona",
                        "Olona tsara toetra ka nofidian'Andriamanitra"
                    ]
                },
                {
                    "question": "I Jesosy rehefa tonga olona dia",
                    "responseIndex": 0,
                    "key": "c22",
                    "options": [
                        "Nitovy tamin'ny olona tsotra satria nofoanany ny tenany",
                        "Nahafantatra ny zavatra rehetra Izy satria Andriamanitra",
                        "Tsy nety noana, tsy nahare marary sady tsy nety maty"
                    ]
                }
            ]
        },
        {
            "title": "3. Jesosy, Ilay Mpisoronaben'ny fanekena vaovao",
            "sections": [
                {
                    "audioId": "fanavotana/hebreo8.mp3",
                    "verses": "¹Ary amin’ izany zavatra lazainay izany dia izao no fotony: Manana Mpisoronabe toy izany isika, dia Ilay efa mipetraka eo amin’ ny ankavanan’ ny seza fiandrianan’ ny Avo Indrindra any an-danitra, ...\\\n⁶Fa ankehitriny efa **mahazo fanompoam-pivavahana tsara noho ny an’ ireny Izy**, dia araka ny nanaovana Azy ho Mpanalalana amin’ ny **fanekena tsara lavitra, izay natao tamin’ ny teny fikasana tsara lavitra**.\n...\\\n¹²Fa **hamindra fo amin’ ny tsi-fahamarinany Aho, Ary tsy hotsarovako intsony ny fahotany**.",
                    "comment": "Ny vaovao tsara manaraka dia hoe rehefa tonga nofo i Jesosy dia Izy no lasa **mpanelanelana** sy **mpamiphavana** ny olona amin'Andriamanitra.\\\nFanelanelanana ao amin'ilay **fanekena vaovao** izay tsara lavitra no ataony: ao amin'izany fanekena izay dia **tsy manisa sady tsy mitadidy heloka Andriamanitra**.\\\nManeho ny fitiavan'Andriamanitra izany sady manamafy fa sitra-pony dia ny hamonjy ny olona rehetra **(2 Petera 3:9)**.",
                    "subtitle": "Hebreo 8"
                },
                {
                    "audioId": "fanavotana/hebreo9.mp3",
                    "verses": "¹¹Fa Kristy kosa, rehefa tonga ho **Mpisoronabe ny amin’ ny zavatra tsara ho avy, dia namaky teo amin’ ny tabernakely lehibe lavitra sady tsara lavitra**, izay tsy nataon-tanana, izany hoe, tsy isan’ izao zavatra ary izao, ¹²ary tsy mba nitondra ran’ osilahy sy ran-janak’ omby Izy, fa ny **ran’ ny tenany**, dia niditra **indray mandeha** ho any amin’ ny fitoerana masina ka nahazo **fanavotana mandrakizay**.\\\n¹³Fa raha ny ran’ osilahy sy ny ran’ ombilahy ary ny lavenom-bantotr’ ombivavy afafy amin’ izay voaloto no manamasìna hatramin’ ny fanadiovana ny nofo, ¹⁴mainka fa ny **ran i Kristy**, Izay nanatitra ny tenany tsy manan-tsiny ho an’ Andriamanitra, tamin’ ny alalan’ ny **Fanahy mandrakizay, no hahadio ny fieritreretanareo** ho afaka amin’ ny asa maty mba hanompoanareo an’ Andriamanitra velona.",
                    "comment": "I Jesosy no nanao ilay fanavotana sy fanadiovana tena izy:\n- tsy teto an-tany Izy no nanao fanatitra fa **tany an-danitra**\n- tsy ram-biby no natolony fa **ny Rany**\n- tsy miverimberina toy ny mpisoronabe taloha Izy fa **indray mandeha ihany dia ampy**\n\nAmpy hividianana sy hanadiovana ny zava-boahary rehetra ny ran'i Jesosy satria Izy no nahariana ny zavatra rehetra.\n\nNy vokatr'izany, rehefa mandray an'i Jesosy ny olona iray dia:\n- **fanavotana mandrakizay** no azony: tsy miovaova, tsy mila averimberina. **VOAVELA NY HELONY REHETRA lasa, ankehitriny ary HO AVY**.\n- voadio ny feon'ny fieritreretany: **TSY MILA MAHATSAPA TENA FA MPANOTA TSY MENDRIKA** intsony izy fa efa lasa mendrika (Kolosiana 1:12).",
                    "subtitle": "Hebreo 9:11-14"
                },
                {
                    "audioId": "fanavotana/hebreo10.mp3",
                    "verses": "⁸Rehefa nolazainy teo hoe: “Ny fanatitra alatsa-drà sy ny fanatitra hohanina sy ny fanatitra odorana ary ny fanatitra noho ny ota” (dia ireny aterina araka ny lalàna) “no tsy ilainao ary tsy sitrakao”, ⁹dia hoy indray Izy: “Inty Aho tonga hanao ny sitraponao.” Manaisotra ny voalohany Izy mba hampitoerany ny faharoa.\\\n¹⁰ Amin’ izany sitrapo izany no **nanamasinana antsika tamin’ ny nanaterana ny tenan’ i Jesosy Kristy indray mandeha**. ¹¹Ary ny mpisorona rehetra dia mitsangana isan’ andro manao fanompoam-pivavahana sy manatitra ireny fanatitra ireny ihany matetika izay tsy mahaisotra ny ota;\\\n¹² fa Izy kosa, rehefa nanao **fanatitra iray monja ho mandrakizay noho ny ota, dia efa mipetraka eo an-tanana ankavanan’ Andriamanitra**, ¹³ka hatramin’ izao dia miandry Izy mandra-panaony ny fahavalony ho fitoeran-tongony.\\\n¹⁴Fa ny **fanatitra iray ihany no efa nahatanterahany ho mandrakizay izay olona hamasinina**.",
                    "comment": "Ity teny ity dia mbola manamafy hatrany ny maha ambony ny fanavotana nataon'i Jesosy:\n- Mariho ny teny hoe \"indray mandeha\", \"fanatitra iray monja\", \"fanatitra iray\" ao amin'ny andininy: 10, 12 ary 14:\n**Fanatitra iray**, tsy mila averimberina, dia ampy nanamasinana sy nanaovana antsika ho tanteraka (tonga lafatra) mandrakizay.\n- Amin'ny filazam-potoana lasa ny teny hoe **nanamasinana** sy hoe **nahatanterahany ho mandrakizay**: midika izany fa zavatra efa vita. Efa mipetraka i Jesosy izao fa tsy miasa na manadio olona intsony.\n\n**EFA MASINA sady EFA TANTERAKA MANDRAKIZAY (tonga lafatra) ny olona rehetra izay efa nandray an'i Jesosy**.",
                    "subtitle": "Hebreo 10:8-14"
                },
                {
                    "audioId": "fanavotana/1jaona2.mp3",
                    "verses": "ary Izy (Jesosy) no avotra noho ny fahotantsika, ary tsy noho ny antsika ihany, fa noho ny an’ izao tontolo izao koa.",
                    "comment": "Ny fehiny dia hoe:\nAmpy hanamarinana sy hanamasinana mandrakizay ny olona rehetra ny fanavotana nataon'i Jesosy.",
                    "subtitle": "1 Jaona 2:12"
                }
            ],
            "questions": [
                {
                    "question": "Ny fanekena azon'i Jesosy dia:",
                    "responseIndex": 1,
                    "key": "c31",
                    "options": [
                        "Mitovy amin'ny fanekena taloha ihany",
                        "Tsara lavitra sady miroina amin'ny teny fikasana tsara lavitra"
                    ]
                },
                {
                    "question": "Iza no marina:",
                    "responseIndex": 2,
                    "key": "c32",
                    "options": [
                        "I Jesosy dia mila miverimberina mandrakotra antsika amin'ny rany tahaka ny mpisorona be taloha",
                        "Mila maka fanavotana vaovao Izy rehefa manota isika ka mifona",
                        "Indray mandeha izy no nanao fanatitra ka nahazo fanavotana mandrakizay"
                    ]
                },
                {
                    "question": "Ny Olona izay efa nandray an'i Jesosy dia:",
                    "responseIndex": 1,
                    "key": "c33",
                    "options": [
                        "Mila mahatsapa tena fa mpanota foana",
                        "Voadio hatramin'ny feon'ny fieritreretany ary mahafantatra fa lasa mendrika izy",
                        "Mifona rehefa mahatsapa fa mpanota mba hamelan'Andriamanitra Azy",
                        "Mifona rehefa mahatsapa fa mpanota mba hanadiovana ny fieritreretana"
                    ]
                },
                {
                    "question": "Ny fanavotana nataon'i Jesosy dia:",
                    "responseIndex": 2,
                    "key": "c34",
                    "options": [
                        "Ampy ho an'ny olona izay efa notendreny hovonjena ihany",
                        "Ampy ho an'ny olona izay efa fantany fa handray Azy ihany",
                        "Ampy ho an'ny olona rehetra mandrakizay"
                    ]
                }
            ]
        },
        {
            "title": "4. Fanavotana amin'ny finoana an'i Jesosy",
            "sections": [
                {
                    "audioId": "fanavotana/romana3.mp3",
                    "verses": "²³fa samy efa nanota izy rehetra ka tsy manana ny voninahitra avy amin’ Andriamanitra, ²⁴nefa **hamarinina maimaimpoana amin’ ny fahasoavany izy noho ny fanavotana izay ao amin’ i Kristy Jesosy**, ²⁵Izay nasehon’ Andriamanitra tamin’ ny ràny ho **fanavotana amin’ ny finoana**, hanehoana ny fahamarinany amin’ ny tsy namalian’ Andriamanitra ny fahotana lasa tamin’ ny nandeferany, ²⁶mba hanehoana ny fahamarinany ankehitriny, mba ho marina Izy sady **hanamarina izay manana finoana an’ i Jesosy**.",
                    "comment": "Ny dikan'ny teny hoe **fahasoavana** dia: fanomezana omena **maimaim-poana** olona iray **tsy mendrika** homena izany. (teny frantsay: \"grace\").\\\nNy fanavotana ao amin'i Kristy dia:\n- **amin'ny finoana**: izay mino an'i Jesosy no mahazo azy ary izay tsy mino an'i Jesosy dia tsy mahazo na dia miezaka aza.\n- **manamarina maimaim-poana**: rehefa mino an'i Jesosy ny olona iray dia homen'Andriamanitra hamarinina.\n\n**Tahaka ny olona tsy ary nanota mihitsy** isika eo anatrehany rehefa voamarina.",
                    "subtitle": "Romana 3:23-28"
                },
                {
                    "audioId": "fanavotana/efesiana1.mp3",
                    "verses": "¹²ka misaotra ny Ray, Izay **nampahamendrika** antsika hanana anjara amin’ ny lovan’ ny olona masina eo amin’ ny mazava, ¹³ sady **nahafaka** antsika tamin’ ny fahefan’ ny maizina ka **namindra antsika ho amin’ ny fanjakan’ ny Zanany malalany**,\\\n¹⁴ Izay ananantsika **fanavotana**, dia ny **famelana ny helotsika**.",
                    "comment": "Ny fanavotana dia ny famelana ny helontsika.\nNy dikan'ny hoe mahazo fanavotana mandrakizay izany dia hoe: **VOAVELA HELOKA MANDRAKIZAY**.\\\nEfa navelan'Andriamanitra ao amin'i Jesosy ny helotsika taloha, ankehitriny ary HO AVY.\\\nTOKANA ihany nefa ny fomba hahazoana izany famelan-keloka mandrakizay izany: **MINO AN'I JESOSY**.\\\nIty teny ity koa dia milaza fa ny olona mahazo an'io fanavotana amin'ny finoana io dia lasa:\n- **MENDRIKA** hanana anjara amin'ny lovan'ny olona masina\n- **EFA AFAKA** tamin'ny fahefan'ny maizina\n- **EFA VOAFINDRA** ao amin'ny fanjakan'i Jesosy",
                    "subtitle": "Kolosiana 1:12-14"
                },
                {
                    "audioId": "fanavotana/romana10-9.mp3",
                    "verses": " satria raha manaiky an’ i Jesosy ho Tompo amin’ ny vavanao ianao ary mino amin’ ny fonao fa Andriamanitra efa nanangana Azy tamin’ ny maty, dia hovonjena ianao.",
                    "comment": "Afaka manao vavaka tsotra ianao raha mbola tsy mahazo antoka fa efa nandray an'i Jesosy:\n- manaiky Azy ho **TOMPONAO**\n- **MINO** fa Andriamanitra efa nanangana Azy tamin'ny maty ary velona Izy izao.\n\nIzany fanapahan-kevitra tsotra izany irery ihany dia ampy hahazoanao io fanavotana (femelan-keloka) mandrakizay io.",
                    "subtitle": "Romana 10:9"
                }
            ],
            "questions": [
                {
                    "question": "Ny fanavotana ao amin'i Kristy dia",
                    "responseIndex": 2,
                    "key": "c41",
                    "options": [
                        "Omeny izay hitany fa mendrika hovonjena",
                        "Omeny izay hitany fa efa miezaka tsy manota intsony",
                        "Omeny maimaim-poana izay mino an'i Jesosy",
                        "Omeny maimaim-poana ny olona rehetra izay atao batisa"
                    ]
                },
                {
                    "question": "Rehefa mandray an'i Jesosy ny olona dia",
                    "responseIndex": 0,
                    "key": "c42",
                    "options": [
                        "Voavela ny helony lasa, ankehitriny ary ho avy",
                        "Voavela ny helony isaky ny mifona izy",
                        "Voavela ny helony efa lasa fa mila tsy manota intsony izy",
                        "Tsy misy voavela ny helony fa mila manonotra izany izy"
                    ]
                },
                {
                    "question": "Inona ny fomba hahazoana fanavotana (famelan-kelona)?",
                    "responseIndex": 0,
                    "key": "c43",
                    "options": [
                        "Mino an'i JESOSY",
                        "Manapa-kevitra fa tsy hanota intsony",
                        "Mihezaka araka izay tratra tsy hanota intsony",
                        "Manenina noho ny fahotana vita tany aloha"
                    ]
                }
            ]
        }
    ]
}
