{
  "id": 3,
  "title": "Fahamarinana sy mamindram-po",
  "subtitle": "Mba hanehoana ny fahamarinany ankehitriny, mba ho marina Izy sady hanamarina izay manana finoana an’ i Jesosy. - Romana 3:25",
  "chapters": [
    {
      "title": "Olombelona mpanota sady zanaky ny fahaverezana",
      "sections": [
        {
          "audioId": "fahamarinana-famindram-po/11-manota.mp3",
          "verses": "**Romana 3:23**\\\nfa samy efa nanota izy rehetra ka tsy manana ny voninahitra avy amin’ Andriamanitra.\n\n**Efesiana 2:1-3**\\\n¹Ary ianareo dia efa novelominy, fony mbola matin’ ny fahadisoanareo sy ny fahotanareo,\\\n²izay nalehanareo fahiny, araka ny fomban’ izao tontolo izao, araka ny mpanapaka ny fanjakana eny amin’ ny rivotra, dia **ny fanahy izay miasa ankehitriny ao anatin’ ny zanaky ny tsi-fanarahana**;\\\n³teo amin’ ireo no nitondrantsika rehetra tena koa fahiny tamin’ ny filan’ ny nofontsika, ka nanaovantsika ny danin’ ny nofo sy ny saina; ary **araka ny toetsika dia zanaky ny fahatezerana toy ny sasany koa isika**.",
          "comment": "Efa nanota avokoa ny olona rehetra na iza na iza:\n- tsy mendrika hifandray amin'Andriamanitra\n- tsy mendrika hiaraka Aminy na amin'izao fiainana izao na rehefa may\n- nanaraka ny devoly\n- zanaky ny fahatezerana na hoe ny fahatezeran'Andriamanitra no mendrika ho an'ny olombelona araka ny natiorany\n\n**Tsy misy olona mendrika hifandray na hiaraka na handray zavatra avy amin'Andriamanitra na dia iray aza raha tsy misy an'i Jesosy.**",
          "subtitle": "Samy efa nanota izy rehetra"
        },
        {
          "audioId": "fahamarinana-famindram-po/12-meloka.mp3",
          "verses": "**Jakoba 2:10-11**\\\nFa na iza na iza mitandrina ny lalàna rehetra, nefa **diso amin’ ny iray loha dia meloka amin’ izy rehetra**. Fa Ilay nanao hoe: “Aza mijangajanga” no nanao hoe koa: “Aza mamono olona”. Fa raha tahìny tsy mijangajanga ianao, kanefa mamono olona ihany, dia mpandika ny lalàna ianao.",
          "comment": "Izay diso amin'ny lalàna iray dia diso amin'izy rehetra.\\\nTsy misy hoe diso kely na hoe nanota kely fa samy tsy misy mendrika avokoa izay rehetra manota.\\\nFahatanterana sy fahamasinana mitovy amin'Andriamanitra no takiana raha te ho mendrika eo anatrehany tsy misy an'i Jesosy ny olona.",
          "subtitle": "Meloka amin'ny lalàna rehetra"
        }
      ],
      "questions": [
        {
          "question": "Iza avy no efa nanota?",
          "responseIndex": 3,
          "key": "1",
          "options": [
            "Ny mpamono olona",
            "Ireo izay tsy manenina rehefa manao ratsy",
            "Ireo izay manao fanahy iniana manao ratsy",
            "Ny olom-belona rehetra"
          ]
        },
        {
          "question": "Iza no marina:",
          "responseIndex": 0,
          "key": "2",
          "options": [
            "Ny olona rehetra dia samy meloka avokoa satria efa samy nandika ny iray tamin'ny lalàna",
            "Izay nandiaka ny didy lehibe toy ny mamono olona ihany no meloka",
            "Izay manao fanahy iniana ihany no meloka"
          ]
        }
      ]
    },
    {
      "title": "Ny tambin'ny ota",
      "sections": [
        {
          "audioId": "fahamarinana-famindram-po/21-fahafatesana.mp3",
          "verses": "**Romana 6:23**\\\nFa **fahafatesana no tambin’ ny ota**; ary fiainana mandrakizay no fanomezam-pahasoavana avy amin’ Andriamanitra ao amin’ i Kristy Jesosy Tompontsika.\n\n**I Korintiana 6:9-10**\\\nMoa tsy fantatrareo va fa **ny olona tsy marina tsy mba handova ny fanjakan’ Andriamanitra**?\\\nAza mety hofitahina ianareo: fa ny mpijangajanga sy ny mpanompo sampy sy ny mpaka vadin’ olona sy ny sodomita, sy ny mpangalatra sy ny mpierina sy ny mpimamo sy ny mpanaratsy ary ny mpanao an-keriny dia tsy mba handova ny fanjakan’ Andriamanitra.",
          "comment": "Ny fahamarinan'Andriamanitra dia midika fa tsy maintsy saziana ny ratsy.\\\nNy sazin'ny fahotana dia fahafatesana, fisarahana amin'Andriamanitra mandrakizay na afobe.\\\nNy dikan'izany dia tokony ho very sy ho lasa any amin'ny afobe avokoa ny olona rehetra na iza na iza; na izay nanota be na izay nanota kely.\n\nTsy afaka ho mendrika na ho marina eo anatrehan'Andriamanitra ianao raha tsy misy an'i Jesosy na dia mihezaka be tahaka ny ahoana aza.",
          "subtitle": "Fahafatesana no tambin'ny ota"
        }
      ],
      "questions": [
        {
          "question": "Ny tambin'ny ota dia:",
          "responseIndex": 0,
          "key": "1",
          "options": [
            "fahafatesana",
            "aretina",
            "tsy misy"
          ]
        },
        {
          "question": "Iza ny olona tokony ho very any amin'ny afobe raha tsy misy an'i Jesosy?",
          "responseIndex": 2,
          "key": "2",
          "options": [
            "Izay manota be",
            "Izay manota fanahiniana",
            "Ny olona rehetra"
          ]
        }
      ]
    },
    {
      "title": "Fanamarinana amin'ny finoana",
      "sections": [
        {
          "audioId": "fahamarinana-famindram-po/31-andriamanitra-tia.mp3",
          "verses": "**Jaona 3:16**\\\nFa toy izao no **nitiavan’ Andriamanitra** izao tontolo izao: nomeny ny Zanani-lahy Tokana, mba tsy ho very **izay rehetra mino Azy**, fa hanana fiainana mandrakizay.\n\n**Efesiana 2:4**\\\nFa Andriamanitra, Izay **manan-karena amin’ ny famindram-po, noho ny halehiben’ ny fitiavany izay nitiavany antsika**, na dia fony mbola matin’ ny fahadisoana aza isika, dia nahavelona antsika niaraka tamin’ i Kristy (fahasoavana no namonjena anareo).",
          "comment": "Andriamanitra dia marina ka tsy maintsy saziany ny ratsy (ny fahotana). Tia antsika koa nefa Izy ary tsy tiany hizaka izany vokatry ny fanotana izany isika.\\\nIzany no nandefasany an'i Jesosy: **mba tsy ho very izay rehetra mino Azy fa hanana fiainana mandrakizay**.",
          "subtitle": "Andriamanitra tia sy mamindra fo"
        },
        {
          "audioId": "fahamarinana-famindram-po/32-takalo-fahasoavana.mp3",
          "verses": "**II Korintiana 5:21**\\\nIzay tsy nahalala ota dia efa **nataony ota** hamonjy antsika, mba ho **tonga fahamarinan’ Andriamanitra ao aminy kosa isika**.\n\n**1 Jaona 2:1-2**\\\nAnaka, izany zavatra izany no soratako ny aminareo mba tsy hanotanareo. Ary raha misy manota, dia manana Solovava ao amin’ ny Ray isika, dia Jesosy Kristy, Ilay Marina; ary **Izy no avotra noho ny fahotantsika**, ary tsy noho ny antsika ihany, fa noho ny an’ izao tontolo izao koa.",
          "comment": "Nihatra tamin'i Jesosy ny sazy tambin'ny fahotantsika:\n- natao ota Izy na dia tsy nanota aza\n- atao marina isika ao aminy na dia manota aza\n- Izy no fanatitra takalon'ny fahotantsika.\n\nNy vokatr'izany dia, rehefa mino an'i Jesosy (ao aminy) ny olona, dia efa voaloha ny vidin'ny fahotany:\n- lasa fahamarinan'Andrimanitra na hoe lasa **MARINA MITOVY AMIN'ANDRIAMANITRA ny natiorany**\n- tsy lasa any amin'ny afobe izy (Jaona 3:16)\n- tsy meloka eo anatrehan'Andriamanitra intsony Izy (Romana 8:1)\n- tafiditra ao amin'ny fanjakan'Andriamanitra Izy (Kolosiana 1:12-13)",
          "subtitle": "Takalo amin'ny fahasoavana"
        },
        {
          "audioId": "fahamarinana-famindram-po/33-fahanarinana-amin-ny-finoana.mp3",
          "verses": "²¹Fa ankehitriny dia efa naharihary ny **fahamarinana avy amin’ Andriamanitra**, tsy amin’ ny lalàna anefa, fa ambaran’ ny lalàna sy ny mpaminany,\\\n²²**dia ny fahamarinana avy amin’ Andriamanitra amin’ ny finoana an’ i Jesosy Kristy ho an’ izay rehetra mino**; fa tsy misy hafa,\\\n²³fa samy efa nanota izy rehetra ka tsy manana ny voninahitra avy amin’ Andriamanitra,\\\n²⁴nefa **hamarinina maimaimpoana** amin’ ny fahasoavany izy noho ny fanavotana izay **ao amin’ i Kristy Jesosy**,\\\n²⁵Izay nasehon’ Andriamanitra tamin’ ny ràny ho fanavotana amin’ ny finoana, hanehoana ny fahamarinany amin’ ny tsy namalian’ Andriamanitra ny fahotana lasa tamin’ ny nandeferany,\\\n²⁶mba hanehoana ny fahamarinany ankehitriny, **mba ho marina Izy sady hanamarina izay manana finoana an’ i Jesosy**.",
          "comment": "Noho ilay fanavotana izay ao amin'i Jesosy dia:\n- sady marina Andriamanitra ka manameloka ny fahotana\n- no sady Ray be fitiavana sy mamindra fo ka manamarina izay rehetra mino an'i Jesosy.\n\nHamarinin'Andrimanitra ny olona izay mino an'i Jesosy ka tsy meloka intsony fa lasa **MARINA**.\n\nFomba iray ihany noho izany no ahafahana manana fahamarinana eo anatrehan'Andriamanitra: **mino an'i Jesosy**.",
          "subtitle": "Romana 3:21-26"
        },
        {
          "audioId": "fahamarinana-famindram-po/34-mino-an-i-jesosy.mp3",
          "verses": "**Romana 10:9-10**\\\nsatria raha manaiky an’ i Jesosy ho Tompo amin’ ny vavanao ianao ary mino amin’ ny fonao fa Andriamanitra efa nanangana Azy tamin’ ny maty, dia hovonjena ianao.\\\nFa amin’ ny fo no inoana hahazoana fahamarinana, ary amin’ ny vava no anekena hahazoana famonjena.",
          "comment": "Raha mbola tsy nandray an'i Jesosy ianao dia ity teny ity no manazava ny zavatra tokony hataonao:\n- manaiky an’ i Jesosy ho Tompo amin’ ny vavanao\n- mino amin’ ny fonao fa Andriamanitra efa nanangana Azy tamin’ ny maty\n\nAfaka mivavaka tsotra ianao manao izay fanekena izany.\n\nRehefa mino Azy ianao dia mahazo antoka fa efa voavonjy, efa voaloha ny vidin'ny fahotanao rehetra ary efa marina eo anatrehan'Andriamanitra ianao.",
          "subtitle": "Mino an'i Jesosy"
        }
      ],
      "questions": [
        {
          "question": "Iza no marina momba an'Andriamanitra:",
          "responseIndex": 1,
          "key": "31",
          "options": [
            "Tsy te hamonjy ny olona Izy satria mpanota ny olona",
            "Tia sy mamindra fo Izy ka nanome an'i Jesosy mba tsy ho very izay mino Azy",
            "Tia sy mamindra fo Izy ka voavonjy ho azy avokoa ny olona rehetra"
          ]
        },
        {
          "question": "Inona ilay takalo nataon'Andriamanitra tamin'ny fahasoavany?",
          "responseIndex": 0,
          "key": "32",
          "options": [
            "Atao marina izay mino an'i Jesosy satria natao ota Izy",
            "Avela heloka izay mifona",
            "Avela heloka izay manonotra ny fahotana vitany"
          ]
        },
        {
          "question": "Ahoana no nahatanterahan'ny fahamarinana sy ny famindram-pon'Andriamanitra?",
          "responseIndex": 2,
          "key": "33",
          "options": [
            "Very any amin'ny afobe ny olona rehetra satria tsy marina",
            "Saziany arakaraky ny habetsaky ny fahotan ny olona",
            "Nosaziany i Jesosy ka hamarininy izay mino Azy"
          ]
        }
      ]
    }
  ]
}
