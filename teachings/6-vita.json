{
  "id": 6,
  "title": "Vita teo amin'ny hazofijaliana",
  "subtitle": "Ary rehefa nanandrana ny vinaingitra Jesosy dia niteny hoe: Vita; dia nanondrika ny lohany Izy ka nanolotra ny fanahiny - Jaona 19:30",
  "chapters": [
    {
      "title": "Nanao zava-baobao i Jesosy",
      "sections": [
        {
          "audioId": "vita/11-fampidirana.mp3",
          "verses": "**Jaona 1:29**\\\nNony ampitso dia nahita an’i Jesosy avy manatona azy i Jaona ka hoy izy: Indro ny Zanak’ondrin’Andriamanitra izay **manaisotra ny fahotan’izao tontolo izao**!\n\n**Jaona 19:30**\\\nAry rehefa nanandrana ny vinaingitra Jesosy dia niteny hoe: **Vita**; dia nanondrika ny lohany Izy ka nanolotra ny fanahiny.",
          "comment": "👉 Nanao zava-baovao mbola tsy nisy tany amin'ny fanekena taloha mihitsy i Jesosy teto an-tany: **nanaisotra ny fahotan'izao tontolo Izy**:\n- Tsy fahotan'olona vitsivitsy fa ny fahotan'izao tontolo izao - ny olona rehetra taloha sy tahorinan'i Jesosy (1 Jaona 2:2).\n- Tsy mandrakotra fahotana na mamela heloka vetivey fa **manaisotra fahotana**. Izany hoe nanao zavatra maharitra mandrakizay Izy.\n\n👉 Vitany tanteraka teo amin'ny hazo fijaliana izany asany izany!\\\nTokony tsy mitovy ny tany amin'ny fanekena taloha intsony ny aty amin'ny fanekena vaovao satria nisy zavatra maharitra mandrakizay vitan'i Jesosy.\n\nHo hitantsika amin'ity fampianarana ity io zavatra **Vita** io sy ny vokany amin'ny fiainanao sy ny fifandraisanao amin'Andriamanitra.",
          "subtitle": "Vita"
        }
      ],
      "questions": [
        {
          "question": "I Jesosy dia",
          "responseIndex": 0,
          "key": "1",
          "options": [
            "Manaisotra ny fahotan'izao tontolo izao",
            "Nanome lalàna tsy maintsy arahina raha te ho voavonjy"
          ]
        },
        {
          "question": "Ny asa nataon'i Jesosy dia vita teo amin'ny hazo fijaliana",
          "responseIndex": 0,
          "key": "2",
          "options": [
            "Marina",
            "Diso"
          ]
        },
        {
          "question": "Inona no tokony ho marina?",
          "responseIndex": 1,
          "key": "3",
          "options": [
            "Mitovy ihany ny fanekena taloha sy ny fanekena vaovao",
            "TSY mitovy ny fanekena taloha sy ny fanekena vaovao"
          ]
        }
      ]
    },
    {
      "title": "Ny fanekena vaovao",
      "sections": [
        {
          "audioId": "vita/21-mpisoronabe.mp3",
          "verses": "**Hebreo 8:1-5**\\\n¹Amin’izany zavatra lazainay izany dia izao no fotony: **Manana Mpisoronabe toy izany isika**, dia ilay mipetraka eo amin’ny ankavanan’ny sezafiandrianan’ny Avo indrindra **any an-danitra**\\\n²ka manao fanompoam-pivavahana ao amin’ny fitoerana masina sy ny tena tabernakely izay naorin’ny Tompo fa tsy nataon’olombelona.\\\n³Fa ny Mpisoronabe rehetra dia tendrena hanolotra fanomezana sy fanatitra; ary amin’izany dia tsy maintsy mba manan-katolotra koa Izy.\\\n⁴Koa raha etỳ ambonin’ny tany Izy dia tsy mba ho mpisorona akory satria efa misy rahateo ireo manolotra ny fanomezana araka ny lalàna,\\\n⁵**dia ireo manao fanompoam-pivavahana amin’izay endrika sy aloky ny zavatra any an-danitra**, tahaka ny natoron’Andriamanitra an’i Mosesy, rehefa hanao ny tabernakely izy; fa hoy Izy: «Tandremo mba hataonao araka ny endrika izay naseho taminao tao an-tendrombohitra ny zavatra rehetra» (Eks 25.40)",
          "comment": "👉 Jesosy Ilay Mpisoronabe nanao ilay fanatitra tena izy nanaisotra fahotana\n- mipetraka any an-danitra\n- manao fanompoana ao amin'ny tempoly tena izy nataon'Andriamanitra\n\nIo no fototra mahasamihafa ny fanekena vaovao sy ny fanekena taloha.\n\n👉 \"Fa ny Mpisoronabe rehetra dia tendrena hanolotra fanomezana sy fanatitra\"\\\nTahaka ny Mpisoronabe tamin'ny fanekena taloha ihany, i Jesosy koa dia nanolotra fanatitra.\n\n👉 \"dia ireo manao fanompoam-pivavahana amin’izay endrika sy aloky ny zavatra any an-danitra\"\\\nNy tempoly tety an-tany dia alok'ilay tempoly tena izy any an-danitra. Tsy tena fanatitra no nataon'ny mpisoronabe tany amin'ny fanekena taloha fa sary fanehoana ilay fanatitra tena izy izay nataon'i Jesosy teo amin'ny hazofijaliana.\\\nTahaka ireny olona manao fampisehoana fahatsiarovana ny 29 mars ireny: mampiasa olona sy fiatovana tsy tena izy izy ireo anehoana ilay zavatra tena nitranga tamin'ny 1947.",
          "subtitle": "Jesosy, ilay mpisoronabe amin'ny fanekena vaovao"
        },
        {
          "audioId": "vita/22-fanekena-tsara-lavitra.mp3",
          "verses": "**Hebreo 8:6-9**\\\n⁶**Fa ankehitriny dia fanompoana ambony lavitra noho ny an’ireny ny Azy, dia araka ny nanaovana Azy ho mpanalalana amin’ny fanekena tsara lavitra, izay natao tamin’ny teny fikasana tsara lavitra**.\\\n⁷Fa raha tsy nanan-tsiny izany fanekena voalohany izany dia tsy mba nilaina hotadiavina ny **fanekena faharoa**.\\\n⁸Fa manome tsiny ny olona Izy hoe: «Indro, avy ny andro, hoy NY TOMPO, izay hanaovako **fanekena vaovao** amin’ny taranak’Israely sy ny taranak’i Joda, ⁹nefa tsy araka ny fanekena nataoko tamin’ny razany tamin’ny andro nitantanako azy sy nitondrako azy nivoaka avy tany amin’ny tany Ejipta; fa tsy nitoetra tamin’ny fanekeko izy ireny, ary Izaho koa dia tsy nitandrina azy, hoy NY TOMPO.\n\n**Romana 7:9-10**\\\n⁹Izaho dia velona tsy nanan-dalàna fahiny; fa rehefa tonga kosa ny didy dia velona indray ny ota\\\n¹⁰ka tonga maty aho. Koa ny didy izay natao hahazoana fiainana dia hitako fa nahatonga fahafatesana tamiko.",
          "comment": "👉 \"nanan-tsiny izany fanekena voalohany izany\"\\\nNy fanekena taloha dia mifotora amin'ny lalàna dia ny didy folo sy ireo lalàna 600 mahery miaraka aminy. Tsy nahavita ny anjarany tamin'ilay fanekena nefa ny olona satria vao mainka manota sy mandika lalàna izy rehefa misy lalàna (Romana 7:9-10).\\\nMitovy amin'ny fanekena eo amin'ny mpiasa sy mpampiasa ihany: samy mila mitandrina izany ny roa tonta izay vao mahasoa ilay fanekena.\n\n👉 I Jesosy, ilay mpanalalana amin'ny fanekena vaovao\\\nRehefa vitany ilay fanaitra tena izy tao amin'ilay tempoly tena izy dia nanao fanekena na fifanarahana vaovao Andriamanitra. Izany fanekena vaovao izany mampifandray an'Andriamanitra sy ny olona nanomboka teo. Tsy ny fitandremana lalàna intsony fa i Jesosy izao no mampifandray an'Andriamanitra sy ny olona.\n\n👉 \"fanekena tsara lavitra, izay natao tamin’ny teny fikasana tsara lavitra\"\n- fifandraisana amin'Andriamanitra akaiky kokoa\n- famelan-keloka mahomby kokoa\n- fitahiana tsara kokoa\n- fanasitranana mora kokoa",
          "subtitle": "Fanekena tsara lavitra"
        },
        {
          "audioId": "vita/23-fanekena-vaovao.mp3",
          "verses": "**Hebreo 8:10-13**\\\n¹⁰Fa izao no fanekena hataoko amin’ny taranak’Israely, rehefa afaka izany andro izany, hoy NY TOMPO: Hataoko ao an-tsainy ny lalànako sady hosoratako ao am-pony, ary **Izaho ho Andriamaniny ary ho oloko izy**.\\\n¹¹Ary samy tsy hampianatra ny namany sy ny rahalahiny avy izy ka hiteny hoe: Mahalalà NY TOMPO! Fa samy hahalala Ahy avokoa izy rehetra hatramin’ny kely indrindra ka hatramin’ny lehibe indrindra;\\\n¹²fa hamindra fo amin’ny tsy fahamarinany Aho ary **TSY hotsarovako intsony ny fahotany**» (Jer 31.31-34).\\\n¹³Rehefa milaza izy hoe vaovao dia noheveriny fa efa ela ny fanekena voalohany. Fa izay tratra ela sy mihaantitra dia efa madiva ho levona.\n\n**2 Korintiana 3:18**\\\n¹⁸Fa isika rehetra kosa dia amin’ny tava tsy misarona no ibanjinantsika ny voninahitry ny Tompo, tahaka ny amin’ny fitaratra, ka ovany hitovy endrika Aminy, avy amin’ny voninahitra ho amin’ny voninahitra, toy ny avy amin’ny Tompo, dia ny Fanahy.",
          "comment": "👉 \"Hataoko ao an-tsainy ny lalànako sady hosoratako ao am-pony\"\\\nTsy ny lalàna voasotratra intsony no arahina fa ny Fanahin'Andriamanitra mihitsy no monina ao anatin'ny mpino mahatonga azy miaina mitovy an'i Jesosy (2 Korintiana 3:18). Tsy mamaky soratra mitanisa ny zavatra azo atao sy tsy azo atao intsony isika fa mijery an'i Jesosy sy mamantatra Azy amin'ny alalan'ny teniny ka ovaina avy ao anaty.\n\n👉 \"fa hamindra fo amin’ny tsy fahamarinany Aho ary tsy hotsarovako intsony ny fahotany\"\\\nManao fanahy iniana manadino ny fahotantsika Andriamanitra.\n\n👉 \"Fa izay tratra ela sy mihaantitra dia efa madiva ho levona\"\\\nTapitra ny fanekena taloha, tsy mifandray amin'Andriamanitra amin'ny alalan'ny lalàna intsony ny mpino fa amin'i alalan'i Jesosy.\n\n✅ **VITA**\\\nEfa tapitra ny fanekena taloha ka efa afaka miditra ao amin'ny fanekena vaovao izay tsara lavitra ny olona amin'ny alalan'i Jesosy.",
          "subtitle": "Famintinana ny fanekena vaovao"
        }
      ],
      "questions": [
        {
          "question": "Taiza i Jesosy no nanao fanatitra?",
          "responseIndex": 1,
          "key": "1",
          "options": [
            "Tao amin'ny tempoly tany Israely",
            "Tany an-danitra tany amin'ny tempoly tena izy"
          ]
        },
        {
          "question": "Inona no nataon'i Jesosy?",
          "responseIndex": 0,
          "key": "2",
          "options": [
            "Nanatanteraka ny fanekena taloha ka nanomboka fanekena vaovao",
            "Nanamafy ny fanekena taloha",
            "Zavatra hafa"
          ]
        },
        {
          "question": "Ny fanekena vaovao dia",
          "responseIndex": 2,
          "key": "3",
          "options": [
            "Ratsy noho ny fanekena taloha",
            "Mitovy amin'ny fanekena taloha ihany",
            "Tsara lavitra miorina amin'ny teny fikasana tsara lavitra"
          ]
        }
      ]
    },
    {
      "title": "Fanatitra in-dray mandeha",
      "sections": [
        {
          "audioId": "vita/31-fanavotana-mandrakizay.mp3",
          "verses": "**Herbeo 9:11-14**\\\n¹¹Fa Kristy kosa, tonga ho Mpisoronabe ny amin’ny zavatra tsara ho avy. Namakivaky teo amin’ny tabernakely lehibe lavitra sady tsara lavitra izay tsy nataon-tanana Izy; izany hoe, tsy isan’izao zavatra ary izao.\\\n¹²**Niditra indray mandeha monja** tao amin’ny fitoerana masina Izy, nefa tsy mba nitondra ran’osilahy sy ran-janak’omby Izy, fa ny **ran’ny tenany dia ampy ahazoana fanavotana mandrakizay ho antsika**.\\\n¹³Fa raha ny ran’osilahy sy ny ran’ombilahy ary ny lavenon’ny vantotra ombivavy afafy amin’izay voaloto no manamasina ka manadio ny nofo,\\\n¹⁴mainka fa ny ran’i Kristy, izay nanolotra ny tenany tsy manan-tsiny ho an’Andriamanitra, tamin’ny alalan’ny Fanahy mandrakizay, no hahadio ny fieritreretanareo ho afaka amin’ny asa maty mba hanompoanareo an’Andriamanitra velona.",
          "comment": "👉 \"Niditra indray mandeha monja tao amin’ny fitoerana masina Izy\"\\\nNy mpisoronabe tany amin'ny fanekena taloha dia manao fanatitra miverim-berina fa i Jesosy kosa dia **INDRAY MANDEHA** ihany no nanao fanatitra. Tsy hoe reraka Izy fa izay ihany dia ampy hanavotana izay mino Azy mandrakizay.\n\n👉 \"Fa ny ran’ny tenany dia ampy ahazoana fanavotana mandrakizay ho antsika\"\\\nFanavotana mandrakizay no azon'i Jesosy ho an'ny mpino fa tsy fanavotana vetivety:\n- Tsy very ny olona izay mino an'i Jesosy na dia manota aza\n- Efa navelan'i Jesosy ny fahotana na dia izay ho avy aza\n- Ny finoana an'i Jesosy ihany no mahavonjy fa tsy ny fombafomba na ny fitandremana lalàna.\n\n👉 \"mainka fa ny ran’i Kristy ... hahadio ny fieritreretanareo ho afaka amin’ny asa maty\"\\\nMadio hatramin'ny fieritretantsika ka tsy mieritreritra fahotana intsony isika:\n- Tsy manontany foana hoe fahotana ve izao sa tsia\n- Tsy miresaka fahotana amin'Andriamanitra foana\n- Tsy mahatsapa tena hoe mpanota lavitra an'Andriamaintra foana.\n\n✅ **VITA**\\\nEfa tsy misy na inona na inona mila ataon'i Jesosy intsony fa mino fotsiny ny olona dia voavonjy sy madio mandrakizay.",
          "subtitle": "Fanavotana mandrakizay"
        },
        {
          "audioId": "vita/32-fanatitra-indray.mp3",
          "verses": "**Hebreo 9:24-28**\\\n²⁴Fa Kristy tsy mba niditra tao amin’izay fitoerana masina nataon-tanana, izay tandindon’ny tena fitoerana masina, fa mankany an-danitra mihitsy; ary ankehitriny Izy dia **miseho eo anatrehan’Andriamanitra ho antsika**;\\\n²⁵ary tsy niditra Izy mba hanolotra ny tenany matetika, tahaka ny Mpisoronabe miditra ao amin’ny fitoerana masina isan-taona mitondra ny ran’ny zavatra hafa;\\\n²⁶fa raha izany dia tsy maintsy ho nijaly matetika Izy hatrizay nanaovana izao tontolo izao; fa ankehitriny dia efa naseho **INDRAY MANDEHA** tamin’izao andro farany izao Izy **mba hanafaka ny ota** tamin’ny nanolorany ny tenany.\\\n²⁷Ary tahaka ny nanendrena ny olona ho faty indray mandeha, koa rehefa afaka izany dia hisy fitsarana,\\\n²⁸dia tahaka izany koa Kristy, rehefa **natolotra indray mandeha hitondra ny otan’ny maro** dia hiseho fanindroany, tsy amin’ota, fa ho famonjena kosa amin’izay miandry Azy.",
          "comment": "👉 \"miseho eo anatrehan’Andriamanitra ho antsika\"\\\nTahaka ny mpisolovava any amin'ny fitsarana, I Jeosy no misolo tena antsika eo anatrehan'Andriamanitra. Izany hoe, rehefa mino an'i Jesosy ianao dia i Jesosy marina no hitan'Andriamanitra rehefa mijery anao Izy fa tsy ny fahaotanao intsony.\n\n👉 \"naseho **INDRAY MANDEHA** tamin’izao andro farany izao Izy mba hanafaka ny ota\"\\\n👉 \"natolotra indray mandeha hitondra ny otan’ny maro dia hiseho fanindroany, tsy amin’ota\"\\\nIty ilay hitantsika tao amin'ny Jaona 1:29: nanafaka ny fahotan'izay tontolo izao i Jesosy. Vitany izany asany izany ka tsy mila miverimberina mijaly intsony Izy. Rehefa miverina Izy dia tsy amin'ny ota intsony satria efa nentiny tamin'ny nahatongavany voalohany tety an-tany ny fahotan'izao tontolo izao.\n\n✅ **VITA**\\\nEfa nentin'i Jesosy ny fahotanao lasa, ankehitriny ary ho avy.\n\n🚫 Tsy midika nefa izany fa voavonjy ho azy ny olona, mila mino an'i Jesosy ny olona izay vao mahazo izany famelan-keloka efa nataony izany.",
          "subtitle": "Fanatitra indray mandeha"
        }
      ],
      "questions": [
        {
          "question": "Im-piry i Jeosy no nitondra ny fahotantsika?",
          "responseIndex": 0,
          "key": "1",
          "options": [
            "Indray mandeha",
            "Isaky ny manota ka mifona isika"
          ]
        },
        {
          "question": "Fanavotana mandra-pahoviana no azon'i Jesosy ho antsika?",
          "responseIndex": 1,
          "key": "2",
          "options": [
            "Mandra-panotana indray",
            "Mandrakizay"
          ]
        }
      ]
    },
    {
      "title": "Fahariana vaovao",
      "sections": [
        {
          "audioId": "vita/41-fahariana-vaovao.mp3",
          "verses": "**2 Koritiana 5:17**\\\nKoa raha misy olona ao amin’i Kristy dia olom-baovao izy. **Efa** lasa ny zavatra taloha, indro, **efa** tonga vaovao izany.\n\n**Romana 10:9**\\\nSatria raha manaiky an’i Jesosy ho Tompo amin’ny vavanao ianao ary mino amin’ny fonao fa Andriamanitra efa nanangana Azy tamin’ny maty, dia hovonjena ianao.",
          "comment": "👉 \"ao amin’i Kristy\"\\\nLasa ao amin'i Kristy ny olona rehefa mino Azy. Rehefa manaiky an'i Jesosy ho tompo sy mino fa Andriamanitra nanangana Azy tamin'ny maty (Romana 10:9).\n\n👉 \"olom-baovao izy\"\\\nTsy hoe olona miezaka manavao tena ny olona rehefa ao amin'i Kristy fa efa olom-baovao.\n\n👉 \"**Efa** lasa ny zavatra taloha, indro, **efa** tonga vaovao izany\"\\\nEfa vita avokoa ireo, efa amin'ny filazam-potoana lasa.\n\n✅ **VITA**\\\nRaha vao mino an'i Jesosy ianao dia lasa fahariana (olona) vaovao.",
          "subtitle": "Fahariana vaovao"
        },
        {
          "audioId": "vita/42-fampihavanana.mp3",
          "verses": "**2 Korintiana 5:18-19**\\\n¹⁸Izany rehetra izany dia avy amin’Andriamanitra **izay nampihavana antsika Taminy amin’ny alalan’i Kristy** sady nanome anay ny fanompoana fampihavanana,\\\n¹⁹dia izao: Andriamanitra ao amin’i Kristy no nampihavana izao tontolo izao Taminy ka tsy nanisa ny fahadisoany; ary napetrany aminay ny teny fampihavanana.",
          "comment": "👉 \"Andriamanitra izay **nampihavana** antsika Taminy amin’ny alalan’i Kristy\"\\\nEfa amin'ny **filazam-potoana lasa** koa io, efa vita tao amin'i Jesosy ny fampihavanana antsika amin'Andriamanitra. Tsy lasa fahavalo na lasa lavitra an'Andriamanitra intsony ny olona rehefa mino an'i Jesosy.\n\n👉 \"nampihavana izao tontolo izao Taminy ka tsy nanisa ny fahadisoany\"\\\nTsy manisa fahadisoana intsony Andriamanitra. Efa vita tanteraka ny fanavaozana sy fanadiovana antsika, efa miaina ao amin'ny fanekena vaovao isika ka tsy mila isaina intsony ny fahadisoantsika. Tafiditra ao anatin'izany ny fandikana didy folo.\n- Izay mino an'i Jesosy dia hamarinina amin'ny finoana ka voavonjy (Romana 3:26)\n- Izay TSY mino kosa dia efa zanaky ny fahatezerana araka ny natiorany ka ho very (Efesiana 1:3).\n\nTsy midika izany fa tokony hanota ny mpino, ny Romana 6 dia manazava ny antony tsy hanotana.\\\nMila tsy afangaro amin'ny famonjena nefa izany ary mila fantatra fa tsy manisa ny fahotantsika intsony Andriamanitra.",
          "subtitle": "Fampiahavanana ao amin'i Kristy"
        }
      ],
      "questions": [
        {
          "question": "Rehefa ao amin'i Kristy ny olona dia",
          "responseIndex": 2,
          "key": "1",
          "options": [
            "Miezaka miova izy",
            "Miezaka mitandrina lalàna izy",
            "Efa tonga olona vaovao izy noho i Jesosy"
          ]
        },
        {
          "question": "Andriamanitra rehefa nampihavana antsika tao amin'i Jesosy dia",
          "responseIndex": 0,
          "key": "2",
          "options": [
            "Tsy manisa ny fahotantsika intsony",
            "Manisa fahotana Izy raha ny didy folo no dikaintsika",
            "Manisa ny fahotana rehetra Izy"
          ]
        }
      ]
    },
    {
      "title": "Tsy misy fanamelohana",
      "sections": [
        {
          "audioId": "vita/51-tanteraka-lalana.mp3",
          "verses": "**Matio 5:17** - Aza ataonareo fa tonga Aho handrava ny lalàna na ny mpaminany; tsy tonga handrava Aho fa hanatanteraka.\n\n**Romana 8:1-4**\\\n¹Koa amin’izany dia **tsy misy fanamelohana ho an’izay ao amin’i Kristy Jesosy**.\\\n²Fa ao amin’i Kristy Jesosy ny lalànan’ny Fanahin’aina no nahafaka ahy tamin’ny lalànan’ny fahotana sy ny fahafatesana.\\\n³Fa izay tsy hain’ny lalàna, satria ny nofo no nanalemy azy, dia vitan’Andriamanitra tamin’ny nanirahany ny Zanany, naka ny endriky ny nofo ota sy ny amin’ny ota ka nanameloka ny ota tao amin’ny nofo,\\\n⁴mba hahatanteraka ny fahamarinana ilain’ny lalàna amintsika izay tsy mandeha araka ny nofo fa araka ny Fanahy.",
          "comment": "Notanterahin'i Jesosy ny lalàna. Rehefa mino an'i Jesosy ny olona dia lasa **ao Aminy** ka mahatanteraka ny lalàna **ao Aminy**.\n\n👉 \"tsy misy fanamelohana  ho an’izay ao amin’i Kristy Jesosy\"\\\nVokatry ny fanadiovana sy ny fanavotana nataon'i Jesosy voalazan'ny Hebreo toko 8 sy 9 dia **tsy** lasa meloka intsony izay mino an'i Jesosy.\n\n👉 \"ny lalànan’ny Fanahin’aina no nahafaka ahy tamin’ny lalànan’ny fahotana sy ny fahafatesana\"\\\nMisy lalàna roa:\n- Fanahin'aina ha hoe Fanahy mahavelona: ny Fanahy ao anatin'ny mpino no manamarina sy mamelona azy.\n- Fahotana sy fahafatesana: lasa meloka ny olona rehefa manota ka mijinja fahafatesana.\n\nIo lalàna voalohany io no mifehy ny fiainan'ny mpino rehefa ao amin'i Kristy izy.\n\n👉 \"hahatanteraka ny fahamarinana ilain’ny lalàna amintsika\"\\\nRehefa mino an'i Jesosy ny olona dia tanteraka aminy ny fahamarinana takian'ny lalàna, izany hoe, marina mitovy amin'ny olona nahatanteraka tsy misy tomiaka ny lalàna rehetra izy (ao amin'i Kristy izany fa tsy ao amin'ny tenany).\n\n✅ **VITA**\\\nNotanterahin'Andriamanitra tao amin'i Jesosy ny lalàna.",
          "subtitle": "Tanteraka ny lalàna"
        },
        {
          "audioId": "vita/52-ozona.mp3",
          "verses": "**Galatiana 1:13-14**\\\n¹³Kristy no nanavotra antsika tamin’ny ozon’ny lalàna satria tonga voaozona hamonjy antsika Izy; fa voasoratra hoe: «Voaozona izay rehetra mihantona amin’ny hazo» (Deo 21.23),\\\n¹⁴mba ho tonga amin’ny Jentilisa ny fitahiana an’i Abrahama ao amin’i Kristy Jesosy, ary mba horaisintsika amin’ny finoana ny teny fikasana ny amin’ny Fanahy.",
          "comment": "👉 \"voaozona hamonjy antsika Izy\"\\\nNentin'i Jesosy ny ozona tokony nentintsika amin'izay isika tsy mila mitondra izany intsony isika.\\\nNy vokatr'izany dia:\n\n- Votahy ao amin'ny nofo tahaka an'i Abrahama isika: lasa manan-karena sady lasa afaka manampy ny hafa. (Genesisy 12:1-3)\n- Lasa manana ny Fanahy Masina isika: Lasa manana fifandraisana amin'Andriamanitra, lasa maheno Azy ary lasa mahalala Azy.\n\n✅ **VITA**\\\nEfa tapitra ny fotoanan'ny ozona, fahantrana ary aretina; fotoanan'ny fitahiana izao!",
          "subtitle": "Tapaka ny ozona"
        }
      ],
      "questions": [
        {
          "question": "Rehefa tanterak'i Jesosy ny lalàna dia:",
          "responseIndex": 0,
          "key": "1",
          "options": [
            "Tsy lasa meloka intsony izay mino Azy",
            "Tsy meloka izay mino Azy raha tsy manota"
          ]
        },
        {
          "question": "Rehefa netin'i Jesosy ny ozona dia",
          "responseIndex": 1,
          "key": "2",
          "options": [
            "Voatahy Izy",
            "Voatahy izay mino Azy fa tsy voaozona intsony"
          ]
        }
      ]
    },
    {
      "title": "Fanamarihana",
      "sections": [
        {
          "audioId": "vita/61-fitsaharana.mp3",
          "verses": "**Hebreo 4:1-2**\\\n¹Koa na dia mbola misy teny fikasana fa hiditra any amin’ny fitsaharany aza isika dia aoka isika hatahotra, fandrao mba misy eo aminareo toa tsy mahatratra izany.\\\n²Fa isika koa dia nitoriana Filazantsara tahaka ireny ihany; kanefa ny teny izay efa reny dia tsy nahasoa azy satria tsy nitondra finoana tao amin’izay nandre azy.\\\n³Fa isika izay nino no miditra amin’izany fitsaharana izany, araka ny voalazany hoe: «Toy ny nianianako tamin’ny fahatezerako hoe: Tsy hiditra amin’ny fitsaharako mihitsy izy» (Sal 95.11), na dia vita hatramin’ny nanorenana izao tontolo izao aza ny asa.",
          "comment": "**TSIA**.\n\n👉 \"kanefa ny teny izay efa reny dia tsy nahasoa azy satria tsy nitondra finoana tao amin’izay nandre azy\"\\\nBaiboly frantsay: \"parce qu'elle ne trouva pas de la foi chez ceux qui l'entendirent\"\\\nIzay mino no miditra amin'ilay fitsaharana sy misitraka ny teny fikasana.\\\nIzay tsy mino dia tsy misitraka na dia efa vitan'i Jesosy aza ireo zavatra be dia be notanisaintsika teo aloha ireo.\n\nIzany no antony ianarana tenin'Andriamanitra sy ivavahana, mba hananana finoana.\\\nRomana 10:17 _\"Koa ny finoana dia avy amin’izay henoina, ary izay henoina kosa dia avy amin’ny tenin’i Kristy\"_",
          "subtitle": "Tanteraka ho azy amin'ny olona ve ny zavatra taon'i Jesosy ho azy?"
        },
        {
          "audioId": "vita/62-fahotana.mp3",
          "verses": "**Romana 6:1-3**\\\n¹Inona ary no holazaintsika? Mbola hitoetra amin’ny ota ihany va isika mba hitomboan’ny fahasoavana?\n²**Sanatria izany**! Hataontsika izay efa maty ny amin’ny ota ahoana no mbola ho velona ao aminy ihany?",
          "comment": "**Sanatria izany!** Izany hoe: **TSIA**.\\\nManazava ny Tenin'Andriamanitra fa efa voavela heloka izay mino an'i Jesosy, nefa, mampianatra antsika hanana fiainana masina koa Izy.\n\n**1 Petera 2:24** - ary Izy no nitondra ny fahotantsika (Isa 53.12) tao amin’ny tenany teo ambonin’ny hazo, mba ho faty ny amin’ny ota isika fa ho velona ny amin’ny fahamarinana; ary «ny dian-kapoka taminy no nanasitranana anareo».\n\nNy tenin'Andriamanitra aza dia mampianatra antsika hanao zavatra mihoatra lavitra noho ny hoe tsy manota fitsiny:\\\n**Galatiana 5:16** _\"Hoy kosa aho: Mandehana araka ny Fanahy dia tsy hahatanteraka ny filan’ny nofo ianareo.\"_\\\n**2 Korintiana 5:7** _\"fa finoana no andehanantsika fa tsy fahitana;\"_",
          "subtitle": "Tokony hanota ve ny mpino?"
        }
      ],
      "questions": [
        {
          "question": "Inona ny antony ianarana tenin'Andriamanitra sy ivavahana?",
          "responseIndex": 2,
          "key": "1",
          "options": [
            "Takian'Andriamnitra hoe tsy maintsy mivavaka isak'erinandro",
            "Fombafomba atao any am-piangonana",
            "Mba hanananao finoana"
          ]
        },
        {
          "question": "Tokony hanota ve ny mpino?",
          "responseIndex": 1,
          "key": "2",
          "options": [
            "Eny",
            "Tsia"
          ]
        }
      ]
    }
  ]
}
