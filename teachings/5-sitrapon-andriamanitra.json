{
  "id": 5,
  "title": "Manaraka ny sitrapon'Andriamanitra",
  "subtitle": "Aza manaraka ny fanaon’izao tontolo izao; fa miovà amin’ny fanavaozana ny saina, mba hamantaranareo ny sitrapon’Andriamanitra, dia izay tsara sady ankasitrahana no tanteraka. - Romana 12:2",
  "chapters": [
    {
      "title": "Inona ny sitrapon'Andriamanitra aminao?",
      "sections": [
        {
          "audioId": "fanatitra/11-harena.mp3",
          "verses": "**2 Korintiana 8:9**\\\nFa fantatrareo ny **fahasoavan’i** Jesosy Kristy Tompontsika, fa na dia nanankarena aza Izy, dia tonga mahantra noho ny aminareo, mba **hampanan-karena anareo ny fahantrany**.\n\n**2 Korintiana 9:8-11**\\\n⁸ Fa Andriamanitra mahay **mampitombo ho anareo ny fahasoavana rehetra mba hanananareo ny ampy mandrakariva amin’ny zavatra rehetra**, sady **hitomboanareo** amin’ny asa tsara rehetra;\\\n⁹ araka ny voasoratra hoe: Namafy izy, eny, nanome ho an’ny mahantra; maharitra mandrakizay ny fahamarinany.\\\n¹⁰ Ary izay manome voa ho an’ny mpamafy sy mofo hohanina dia hanome sy hahamaro ny voa afafinareo ary **hampitombo ny vokatry ny fahamarinanareo**,\\\n¹¹ dia **hanankarena amin’ny zavatra rehetra ianareo** noho ny fahalalahan-tanana samihafa asehonareo, izay **mahatonga ny fisaoranay an’Andriamanitra**.\n\n**Lioka 12:32**\\\nAza matahotra, ry ondry vitsy, fa **efa sitraky** ny Rainareo ny hanome anareo ny fanjakana.",
          "comment": "👉 Ao anatin'ny fahasoavana miaraka amin'ny famelan-kelona ny fananan-karena.\\\nDiso ny fiheverana fa mahatanteraka ny sitrapon'Andriamanitra ny olona rehefa mahantra:\n- Tsy manome voninahitra an'Andriamanitra mitovy amin'ny fahotana ihany ny fahantrana\n- Mampalahelo mitovy amin'ny olona manota ihany ny olona mahantra\n- Tsy miaha masina ianao na dia mahantra aza satria i Jesosy efa natao mahantra mba hampanan-karena anao.\n\n👉 Ny baiboly koa nefa tsy miteny hoe hanangon-karena sy ho tia tena no hatao eto an-tany:\\\nMisy antoy ilàna azy mazava tsara ny harena dia ny hahafahanao manao asa tsara hahatonga ny olona hisaotra an'Andriamanitra.\n\n👉 Mbola lehibe lavitra mihoatra noho ny vola sy harena fotsiny ny sitrapon'Andriamanitra aminao.",
          "subtitle": "Hiaritra fahantrana ve?"
        },
        {
          "audioId": "fanatitra/12-salama.mp3",
          "verses": "**1 Petera 2:24**\\\nary Izy no nitondra ny fahotantsika tao amin’ny tenany teo ambonin’ny hazo, mba ho faty ny amin’ny ota isika fa ho velona ny amin’ny fahamarinana; ary «ny dian-kapoka taminy no nanasitranana anareo».\n\n**Matio 8:14-17**\\\n¹⁴ Ary Jesosy, nony niditra tao an-tranon’i Petera, dia nahita ny rafozambavin’i Petera nandry tao, voan’ny tazo.\\\n¹⁵ Nokasihiny ny tanan’ilay marary ka niala taminy ny tazo; dia nitsangana Ravehivavy ka nanompo Azy.\\\n¹⁶ Ary nony hariva ny andro dia noentin’ny olona tany Aminy ny demoniaka maro; ary ny teniny ihany no nandroahany ny fanahy ratsy, **koa izay rehetra narary dia nositraniny avokoa** ¹⁷ mba hahatanteraka izay nampilazaina an’Isaia mpaminany hoe: «Izy naka ny rofintsika sy nitondra ny aretintsika».",
          "comment": "👉 Ao anatin'ny fahasoavana miaraka amin'ny famelan-kelona ny fanasitranana sy fahasalamana.\\\nFanasitranana no sitrapon'Andriamanitra fa tsy aretina; mitovy tamin'i Jesosy teto an-tany ihany ny fanatanterahany io teny ao amin'i Isaia io izao: manasitrana marary Izy.\n\n👉 Diso ny fiheverana fa mahatanteraka ny sitrapon'Andriamanitra ny olona rehefa miaritra aretina:\n- Tsy manome voninahitra an'Andriamanitra mitovy amin'ny fahotana ny aretina.\n- Mampalahelo mitovy amin'ny olona manota ihany ny olona marary\n- Tsy miaha masina ianao na dia marary aza satria efa nokapohina i Jesosy mba hanasitranana anao.",
          "subtitle": "Hiaritra aretina ve?"
        },
        {
          "audioId": "fanatitra/13-voatahy.mp3",
          "verses": "**Galatiana 3:13-14**\\\nKristy no nanavotra antsika tamin’ny ozon’ny lalàna satria **tonga voaozona hamonjy antsika Izy**; fa voasoratra hoe: «Voaozona izay rehetra mihantona amin’ny hazo», mba ho tonga amin’ny Jentilisa ny fitahiana an’i Abrahama ao amin’i Kristy Jesosy, ary mba horaisintsika amin’ny finoana ny teny fikasana ny amin’ny Fanahy.\n\n**Efesiana 1:3**\\\nIsaorana anie Andriamanitra, Rain’i Jesosy Kristy Tompontsika, izay **nitahy antsika tao amin’i Kristy amin’ny fitahiam-panahy rehetra** any an-danitra",
          "comment": "Ny Deoteronomia 28 dia manome ny lisitry ny fitahiana sy ny ozona:\n- Tafiditra ao anatin'ny fitahiana ny: fahombiazana, fananana mihoatra noho ny ampy, fananana sakafo, fandresena ...\n- Ny ozona kosa dia: fahantrana, ny karazan'aretina rehetra, resy, lasa adala, noana ...\n\n👉 Ao anatin'ny fahasoana miaraka amin'ny famelan-keloka ihany ny fanafahana antsika amin'ny ozon'ny lalàna.\n\n👉 Diso ny fiheverana fa mahatanteraka ny sitrapon'Andriamanitra ny olona rehefa mijaly:\n- Tsy manome voninahitra an'Andriamanitra mitovy amin'ny fahotana ihany ny fiainana feno fijaliana sy ozona\n- Mampalahelo mitovy amin'ny olona manota ihany ny olona mijaly\n- Tsy miaha masina ianao na dia miainana ozona aza satria Andriamanitra efa nitahy anao tamin'ny fitahiam-panahy rehetra.",
          "subtitle": "Hiaina fijaliana ve?"
        },
        {
          "audioId": "fanatitra/14-fanomezana.mp3",
          "verses": "**Efesiana 2:8-9**\\\n⁸ Fa fahasoavana no namonjena anareo amin’ny alalan’ny finoana; ary **tsy avy aminareo izany, fa fanomezana avy amin’Andriamanitra**; ⁹ tsy avy amin’ny asa, fandrao hisy hirehareha.\n\n**Romana 6:23**\\\nFa fahafatesana no tambin’ny ota, ary fiainana mandrakizay kosa no **fanomezana maimaimpoana** avy amin’Andriamanitra ao amin’i Kristy Jesosy Tompontsika.",
          "comment": "Fahasoavana (fanomezan maimaim-poana omen'Andriamanitra izay mino n'i Jeosy) ny famelan-keloka sy ny fiainana mandrakizay. I Jesosy no nandoa ny vidin'ny.\n\n👉 Diso ny fieverana fa miezaka hahazo famonjena no atao eto an-tany:\n- Rehefa mino an'i Jesosy ny olona dia voavonjy maimaim-poana\n- Tsia misy famonjena mihoatra noho izay omen'i Jesosy maimaim-poana intsony.",
          "subtitle": "Miezaka mahazo fiainana mandrakizay ve?"
        }
      ],
      "questions": [
        {
          "question": "Ny sitrapon'Andriamanitra aminao dia:",
          "responseIndex": 1,
          "key": "00",
          "options": [
            "Mahantra amin'izay lasa masina kokoa",
            "Manan-karena satria efa natao mahantra i Jesosy hampanan-karena anao"
          ]
        },
        {
          "question": "Ny sitrapon'Andriamanitra aminao dia:",
          "responseIndex": 1,
          "key": "01",
          "options": [
            "Marary amin'izay lasa masina kokoa",
            "Salama noho ny dian-kapoka tamin'i Jesosy"
          ]
        },
        {
          "question": "Tian'Andriamanitra hijaly sy voaozona ve ianao?",
          "responseIndex": 1,
          "key": "02",
          "options": [
            "ENY, amin'izay lasa masina kokoa",
            "TSIA, satria efa voahozona i Jesosy"
          ]
        },
        {
          "question": "Iza no voavonjy?",
          "responseIndex": 0,
          "key": "03",
          "options": [
            "Izay rehetra mino an'i Jesosy dia voavonjy maimaim-poana",
            "Izay rehetra miezaka miaina fiainana tsara no voavonjy",
            "Izay mahavita miaina fiainana tsara mandra-pahafatiny no voavonjy"
          ]
        }
      ]
    },
    {
      "title": "Fiainana mandrakizay",
      "sections": [
        {
          "audioId": "fanatitra/21-fiainana-mandrakizay.mp3",
          "verses": "**Jaona 17:1-3**\\\n¹ Rehefa nolazain’i Jesosy izany teny izany dia nanandratra ny masony ho amin’ny lanitra Izy ka niteny hoe: Ray ô, tonga ny fotoanandro; mankalazà ny Zanakao mba hankalazan’ny Zanaka Anao,\\\n² araka ny nanomezanao Azy fahefana amin’ny nofo rehetra mba **hanome fiainana mandrakizay** ho an’izay rehetra nomenao Azy.\\\n³ **Ary izao no fiainana mandrakizay dia ny mahafantatra Anao izay Andriamanitra tokana sady marina sy Jesosy Kristy izay nirahinao**.\n\n**Jaona 14:9**\\\n... Izay nahita Ahy dia nahita ny Ray; koa ahoana no itenenanareo hoe: Asehoy anay ny Ray?",
          "comment": "👉 Ny fiainana mandrakizay, izay omen'i Jesosy izay mino Azy, dia ny fahalalana Azy sy Andriamanitra Ray.\\\nTsy hoe fahalalana zavatra mahakasika an'Andriamanitra fa fahalalana an'Andriamanitra. Mitovy amin'ny fahalalana olona ihany: rehefa miara-miaina sy mifandray sy mifankazatra Aminy isika izay vao mahalala Azy.\n\nOhatra:\n- manana fifandraisana akaiky aminy — **Kolosiana 1:27**\n- mahafantatra ny natiorany na ny toetrany — **1 Jaona 4:8**\n- mahafantatra ny fahitany anao — **Kolosiana 2:10**\n- mahafantatra ny fitiavany anao — **Romana 5:8**\n- mifampiresaka Aminy, manaraka Azy — **Jaona 10:27**",
          "subtitle": "Fiainana mandrakizay"
        },
        {
          "audioId": "fanatitra/22-anjara-tsara.mp3",
          "verses": "**Lioka 10:38-42**\\\n³⁸ Raha nandeha izy ireo dia niditra teo amin’ny vohitra iray Jesosy; ary nisy vehivavy iray antsoina hoe Marta, nampiantrano Azy.\\\n³⁹ Nanana rahavavy antsoina hoe Maria izy, izay nipetraka teo anilan’ny tongotry ny Tompo ka **nihaino ny teniny**.\\\n⁴⁰ Fa i Marta kosa dia sahirana tamin’ny fanompoana maro; dia avy izy ka niteny hoe: Tompoko, moa tsy mampaninona Anao va ny amelan’ny rahavaviko ahy hanompo irery? Koa teneno izy mba hanampy ahy.\\\n⁴¹ Fa ny Tompo namaly azy hoe: Marta, Marta, maro ahina sy maro herehina ianao; ⁴² nefa zavatra **iray loha no ilaina**; fa i Maria no efa nifidy ny anjara tsara, izay tsy halaina aminy.",
          "comment": "👉 Ny zava-dehibe indrindra amin'i Jesosy dia ny mifandray Aminy sy mihaino Azy\n- izany no hahalalana Azy\n- zava-dehibe noho ny asa ataontsika ho Azy\n- zava-dehibe noho ny zavatra tenenintsika aminy",
          "subtitle": "Ohatra - i Maria nisafidy ny anjara tsara"
        },
        {
          "audioId": "fanatitra/23-fahalalana.mp3",
          "verses": "**2 Petera 1**\\\n² Hampitomboina ho anareo anie ny fahasoavana sy ny fiadanana **amin’ny fahalalana tsara an’Andriamanitra sy Jesosy Tompontsika**.\\\n³ Efa nomen’ny herin’Andriamanitra ho antsika ny zavatra rehetra momba ny fiainana sy ny toe-panahy araka an’Andriamanitra, **amin’ny fahalalana Ilay niantso antsika** tamin’ny voninahiny sy ny fahatsarany.\\\n⁴ Izany no nanomezana antsika ireo teny fikasana sady sarobidy no lehibe indrindra, mba ho tonga **mpiombona amin’ny fomban’Andriamanitra** amin’izany ianareo, rehefa afa-nandositra ny fahalovana izay eo amin’izao tontolo izao noho ny filana.",
          "comment": "👉 Ny olona mahalala an'Andriamanitra dia:\n- ampitomboina aminy ny fahasoana sy ny fiadanana\n- manana ny zavatra rehetra ilainy amin'ny fiainana\n- manana toetra mitovy amin'Andriamanitra\n- miombona natiora amin'Andrimanitra\n\n🛑 Ny olona **TSY mahalala** Azy kosa dia:\n- miezaka manangon-karena amin'ny herin'ny tenany\n- miezaka miova amin'ny herin'ny tenanany\n- reraka sy kivy ny farany.\n\n👉 Mitombo amin'ny fahalalana an'Andriamanitra isika ary mitombo ho azy ny zavatra hafa rehetra.",
          "subtitle": "Mahalala an'Andriamanitra"
        }
      ],
      "questions": [
        {
          "question": "Ny fiainana mandrakizay dia",
          "responseIndex": 1,
          "key": "10",
          "options": [
            "Velona mandrakizay ka tsy mety maty",
            "Mahalala an'Andriamanitra sy i Jesosy Kristy"
          ]
        },
        {
          "question": "Inona no nomen'ny herin'Andrimanitra antsika?",
          "responseIndex": 0,
          "key": "11",
          "options": [
            "Ny zavatra REHETRA ilaintsika",
            "Ny zavatra izay ilain'ny fanahintsika ihany",
            "Tsy misy"
          ]
        },
        {
          "question": "Amin'ny fomba ahoana no hanomezan'ny herin'Andriamanitra antsika ny zavatra rehetra?",
          "responseIndex": 0,
          "key": "12",
          "options": [
            "Amin'ny fahalalana Azy sy i Jesosy",
            "Mangataka foana isan'andro",
            "Miezaka ho mendrika"
          ]
        },
        {
          "question": "Iza tamin'i Marta sy i Maria no nankasitrahan'i Jesosy",
          "responseIndex": 1,
          "key": "13",
          "options": [
            "Ilay nikarakara sakafo sy nanompo Azy",
            "Ilay nipetraka niaino Azy"
          ]
        }
      ]
    },
    {
      "title": "Fanatitra velona",
      "sections": [
        {
          "audioId": "fanatitra/31-fanatitra.mp3",
          "verses": "**Romana 12:1**\\\nKoa amin’izany, mangataka aminareo aho, ry rahalahy, noho ny famindrampon’Andriamanitra, mba **hatolotrareo ny tenanareo ho fanatitra velona**, masina, ankasitrahan’Andriamanitra; **fanompoam-pivavahana tsara hataonareo izany**.",
          "comment": "👉 Ny dikan'ny hoe fanatitra velona dia maty amin'ny nofo fa velona ho an'Andriamanitra:\n- mbola velona ianao fa tsy maty\n- tsy ny fahatsapanao no arahinao fa ny \"fahalalanao\" an'Andriamanitra\n- tsy izay tianao hatao no ataonao fa izay inoanao fa tian'Andriamanitra hataonao\n- tsy izay hevitrao no arahinao fa izay hevitra'Andriamanitra\n- tsy ny tanojnao manokana no arahina fa ny \"sitrapon'Andrimanitra\"\n\n👉 fanompoam-pivavahana **tsara** *[fr=raisonnable]* hataonareo izany\\\nNy fomba hafa afaka itenenana izany koa dia hoe:\n- raha mahazo ny filazantsara sy mandinika ny kristiana dia manolotra ny tenany ho fanatitra velona\n- ny kristiana tsy manolotra ny tenany ho fanatitra velona dia;\n  - na tsy mahazo ny filazantsara\n  - na tsy mandinika 😄.\n\n👉 Tsy zavatra atao ny fanompoana tokony ataontsika fa toe-po maty amin'ny tena ary velona ho an'Andriamanitra.\n\n👉 Tsy manery anao Andriamanitra sady tsy tanteraka ho azy aminao izany fa ianao no mila **manapa-kevitra**.\\\nRehefa tapa-kevitra ianao dia mila mivavaka miresaka Aminy manamafy ny fanapahan-kevitrao.",
          "subtitle": "Fanatitra velona"
        },
        {
          "audioId": "fanatitra/32-ohatra.mp3",
          "verses": "**Galatiana 2:19-21**\\\n¹⁷ Raha mitady hohamarinina ao amin’i Kristy isika, nefa isika koa aza dia hita fa mpanota, moa mpanompon’ny ota va Kristy? Sanatria izany!\\\n¹⁸ Raha ny zavatra efa noravako no atsangako indray dia mahatsiaro tena ho diso aho.\\\n¹⁹ Tamin’ny lalàna no nahafatesako ny amin’ny lalàna, mba ho velona ho an’Andriamanitra aho. Voahombo niaraka tamin’i Kristy tamin’ny hazofijaliana aho,\\\n²⁰ koa tsy izaho intsony no velona fa Kristy no velona ato anatiko. Izay ivelomako ankehitriny ao amin’ny nofo dia ivelomako amin’ny finoana ny Zanak’Andriamanitra izay efa **tia ahy ka nanolotra ny tenany ho ahy**.\\\n²¹ **Tsy manafoana ny fahasoavan’Andriamanitra aho**; fa raha avy amin’ny lalàna ny fahamarinana dia maty foana Kristy.",
          "comment": "I Petera nanamarin-teny tamin'ny lalàna tsy nety niara-nisakafo tamin'ny jentilisa no niandohan'ity resaka ity.\n\nNy olona fanatitra velona dia:\\\n👉 Manaiky ny hevitr'Andriamanitra.\\\nI Paoly dia madio fitondran-tena mihoatra noho ny olona hafa rehetra nefa tsy izany no nitokiany fa ny fahamarinana nomen'Andriamanitra azy tamin'ny alalan'ny finoana an'i Jesosy.\n\n👉 Velona ho an'i Jesosy\\\nNadinoiny ny tanjony manokana tamin'ny fiainany izy ary nanatanteraka ny zavatra nasain'i Jesoy nataony.\n\n👉 Tsy miseho mahay mihoatra an'Andriamanitra\nTsy manafaoana ny fahasoavana izy, na hoe tsy manao zavatra mifanohitra amin'ny famatsian'Andriamanitra dia ny fanamarinana amin'ny finoana. (Tsy miezaka manamarin-tena amin'ny lalàna intsony izy rehefa nohamarinana tamin'ny finona).",
          "subtitle": "Ohatra: i Kristy no velona ato anatiko"
        },
        {
          "audioId": "fanatitra/34-fanahy-masina.mp3",
          "verses": "**Jaona 14:26**\\\nfa ny Mpananatra, dia ny **Fanahy Masina**, izay hirahin’ny Ray amin’ny anarako, Izy no hampianatra anareo ny zavatra rehetra sy hampahatsiaro anareo ny zavatra rehetra izay nolazaiko taminareo.\n\n**Asan'ny apostoly 1:8**\\\nFa hahazo hery ianareo amin’ny hahatongavan’ny Fanahy Masina aminareo ka ho vavolombeloko any Jerosalema sy manerana an’i Jodia sy i Samaria ary hatrany amin’ny faran’ny tany.",
          "comment": "Tsy irery ianao fa efa nandefa ny Fanahiny Andriamanitra.\n- Mpananantra, Mpampahery sady mampianatra Izy\n- Mampatsiahy tenin'Andriamanitra Izy\n- Manome hery hahafanatsika mijoro sy lasa vavolombelona\n\n👉 Afaka mivavaka izany ianao manolotra ny tenanao ho fanatitra velona, teneninao Aminy fa hanavao ny sainao ianao ary misaotra ny Fanahy Masina izay miaraka aminao hahatanterahanao izany fanapahan-kevitra noraisinao izany.",
          "subtitle": "Inona no atao?"
        }
      ],
      "questions": [
        {
          "question": "Ny dikan'ny hoe fanatitra velona dia",
          "responseIndex": 0,
          "key": "20",
          "options": [
            "Manapa-kevitra ianao fa hiaina ho an'Andriamanitra",
            "Manaraka izay lazain'ny fiangonanao ianao",
            "Tsy manao na inona na inona"
          ]
        },
        {
          "question": "Ny fanoloran-tena ho fanatitra velona dia",
          "responseIndex": 0,
          "key": "21",
          "options": [
            "Fanapahan-kevitra raisinao",
            "Sitrapon'Andriamanitra tsy maintsy tanteraka aminao"
          ]
        },
        {
          "question": "Ny olona fanatitra velona dia",
          "responseIndex": 1,
          "key": "22",
          "options": [
            "Manameloka ny tenany foana",
            "Manaiky hamarinin'Andriamanitra",
            "Manamarin-tena amin'ny lalàna"
          ]
        },
        {
          "question": "Iza no mampianatra, mampahery anao?",
          "responseIndex": 0,
          "key": "23",
          "options": [
            "Ny Fanahy Masina",
            "Ianao ihany no miezaka",
            "Ny olona"
          ]
        }
      ]
    },
    {
      "title": "Manavao saina sy miova",
      "sections": [
        {
          "audioId": "fanatitra/41-manavao.mp3",
          "verses": "**Romana 12:2**\\\nAza manaraka ny fanaon’izao tontolo izao; fa miovà amin’ny fanavaozana ny saina, mba hamantaranareo ny sitrapon’Andriamanitra, dia izay tsara sady ankasitrahana no tanteraka.\n\n**DIEM**\\\n**Aza miray lasitra amin’izao tontolo izao**; fa meteza hovan’Andriamanitra ka hihavao saina tanteraka, mba hahaizanareo mamantatra ny sitrapon’Andriamanitra: dia izay tsara sy ankasitrahiny ary lavorary.",
          "comment": "👉 Misy dingana telo mazava tsara mila atao raha te hamantatra ny sitrapon'Andriamanitra:\n- Aza miray lasitra amin'izao tontolo iazo\n  - Tsy mitovy fomba fisainana aminy\n  - Tsy mitovy fiteny aminy\n  - Tsy mitovy zavatra atao aminy\n- Manavao ny sainao\n  - Soloinao izay fisainana rehetra tsy mifanaraka amin'ny Tenin'Andriamanitra\n- Miova ianao\n  - Mandinika, miteny ary manao zavatra araka ny tenin'Andriamanitra\n\n👉 Tsy ny teolojianao no resahina eto fa ny fomba fitantananao ny fiainanao mihitsy:\n- ny volanao\n- ny fotoananao\n- ny fifandraisanao amin'ny olona manodidina anao\n- ny asanao\n\n👉 Tsy tanteraka ho azy ny sitrapon'Andriamanitra fa mila manapa-kevitra ianao.",
          "subtitle": "Miovà amin'ny fanavaozana ny saina"
        },
        {
          "audioId": "fanatitra/41-teny-1.mp3",
          "verses": "**Marka 4:13-20**\\\n¹³ Hoy koa Izy taminy: Tsy azonareo va ilay fanoharana teo? Koa hataonareo ahoana no fahafantatra ny fanoharana rehetra?\\\n¹⁴ Ny mpamafy dia mamafy ny teny.\\\n¹⁵ Ireo izay teo amoron-dalana dia ireo izay amafazana ny teny, kanefa rehefa nandre izy dia avy miaraka amin’izay i Satana ka manaisotra ny teny izay nafafy tao aminy.\\\n¹⁶ Tahaka izany koa, ireo izay voafafy teny amin’ny toerana be vato dia izay mandre ny teny ka malaky mandray izany amin’ny hafaliana; ¹⁷ nefa tsy mamahatra lalina ao anatiny ireny fa mihelina vetivety foana; koa raha vao tonga izay fahoriana na fanenjehana noho ny teny dia tafintohina miaraka amin’izay izy.\\\n¹⁸ Ary misy hafa koa izay voafafy teny amin’ny tsilo, dia ireo no nandre ny teny, ¹⁹ nefa ny fanahiana ny amin’izao fiainana izao sy ny fitaky ny harena ary ny filana hafa tafiditra ao aminy dia mangeja ny teny ka tsy mamoa izy.\\\n²⁰ Ary ireto kosa ireo voafafy teny amin’ny tany lonaka, dia izay mandre ny teny ka mandray azy dia mamoa: Ny iray dia manome voa telopolo, ny iray dia enimpolo ary ny iray dia zato.",
          "comment": "👉 Ny tenin'Andriamanitra no hanavaozanao ny sainao:\n- mandre ny teny\n  - mamaky sy mandinika Baiboly\n  - mihaino fampianarana ara-baiboly\n- mandray ny teny\n  - manaiky fa marina ny teny\n  - manandratra ny teny mihoatra noho ny hevitrao manokana\n- mamaka sy maharitra amin'ny teny\n\nTsy mila mamorona zava-baovao ianao fa ny tenin'Andriamanitra ihany no mamoha sy manavao ny sainao.",
          "subtitle": "Ovain'ny tenin'Andriamanitra"
        },
        {
          "audioId": "fanatitra/41-teny-2.mp3",
          "verses": "**Marka 13:24-25**\\\nHoy indray Izy tamin’izy ireo: Diniho izay teny renareo. **Araka ny ohatra anoharanareo ihany no hanoharana ho anareo**, ary homena mihoatra aza ianareo. Fa izay manana no homena; ary ny amin’izay tsy manana, na dia izay ananany aza, dia halaina aminy.\n\n**DIEM**\\\n... izay famarana amaranareo ihany no hamaran’Andriamanitra ho anareo koa ...",
          "comment": "👉 Arakaraky ny fanomezanao lanja ny tenin'Andriamanitra no hahafahany manova ny fisainanao sy ny fiainanao\n\nRaha manome lanja ny teny mihoatra noho ny ZAVATRA REHETRA ianao dia hamoha sy hanova ny fisainanao manontolo ny teny:\n- mihoatra noho ny hevitrao manokana\n- mihoatra nohy ny fombafomba mahazatra anao\n- mihoatra nohy ny fahatsapanao\n\nVelona sy mahery ny tenin'Andriamanitra (Hebreo 4:12) fa raha tsy omenao lanja Izy dia tsy afaka manao na inona na inona ho anao.",
          "subtitle": "Manome lanja ny tenin'Andriamanitra"
        }
      ],
      "questions": [
        {
          "question": "Ny sitrapon'Andriamanitra amin'ny fiainanao dia",
          "responseIndex": 1,
          "key": "30",
          "options": [
            "Tsy maintsy tanteraka foana na misy inona na misy inona",
            "Hitano rehefa tsy manahaka izao tontolo izao ianao fa manavao ny sainao ary miova ianao",
            "Mitovy amin'izay ataon'ny olona manodidina anao ihany"
          ]
        },
        {
          "question": "Inona no manavao ny sainao?",
          "responseIndex": 0,
          "key": "31",
          "options": [
            "Ny tenin'Andriamanitra",
            "Ny sainao ihany",
            "Ny manodidina anao"
          ]
        },
        {
          "question": "Inona no marina?",
          "responseIndex": 2,
          "key": "32",
          "options": [
            "Hovain'ny tenin'Andriamanitra ianao rehefa tiany hiova",
            "Miova ho azy ianao rehefa mankany am-piangonana foana",
            "Hovain'ny tenin'Andriamanitra ianao rehefa manome lanja Azy"
          ]
        }
      ]
    },
    {
      "title": "Fampiharana voalohany",
      "sections": [
        {
          "audioId": "fanatitra/42-vola-1.mp3",
          "verses": "**Lioka 12:33-34**\\\nAmidio ny fanananareo ka atolory ho fiantrana, manaova kitapom-bola tsy mety ho tonta ho anareo, dia harena any an-danitra tsy mety ho lany, izay tsy azon’ny mpangalatra atonina sady tsy misy kalalao manimba. **Fa izay itoeran’ny harenanareo dia ho any koa ny fonareo**.\n\n**2 Korintiana 9**\\\n⁸ Fa Andriamanitra mahay mampitombo ho anareo ny fahasoavana rehetra mba **hanananareo ny ampy** mandrakariva amin’ny zavatra rehetra, sady **hitomboanareo amin’ny asa tsara rehetra**; ⁹ araka ny voasoratra hoe: Namafy izy, eny, nanome ho an’ny mahantra; maharitra mandrakizay ny fahamarinany.\\\n¹⁰ Ary izay manome voa ho an’ny mpamafy sy mofo hohanina dia hanome sy hahamaro ny voa afafinareo ary hampitombo ny vokatry ny fahamarinanareo, ¹¹ dia hanankarena amin’ny zavatra rehetra ianareo noho ny fahalalahan-tanana samihafa asehonareo, izay mahatonga ny fisaoranay an’Andriamanitra.",
          "comment": "👉 Ny fonao dia any amin'izay misy ny harenao!\\\nAfaka ampiasainao ny volanao hamindranao ny fonao ho any amin'Andriamanitra.\\\nTsy afaka mihatsara ivela-tsihy amin'izany ianao fa mila manomboka mianatra mitantana vola araka ny tenin'Andriamanitra.\\\nRaha tsy izany dia lasa tia an'izao tontolo izao ny fonao:\n- sarotra ho anao ny hiaina manontolo ho an'Andriamanitra\n- hanahaka izao tontolo izao ianao\n\n👉 Dingana vitsivitsy hanombohanao mamindra ny fonao ho any amin'Andriamanitra:\n- manokana ampahany amin'ny vola miditra hanaovana asa tsara (ampahafolony ohatra)\n- maharitra manome amin'ny finoana\n\nManome toky Andriamanitra fa hanome bebe kokoa anao Izy hahafahanao mamafy bebe kokoa.\n\n👉 Ny tena tanjona dia ny hanome bebe kokoa hatrany mba hahatonga ny harenao ho any an-danitra fa tsy etỳ an-tany.",
          "subtitle": "Manaraka ny volanao ny fonao"
        },
        {
          "audioId": "fanatitra/42-vola-2.mp3",
          "verses": "**Lioka 16**\\\n¹⁰ Izay mahatoky amin’ny **kely indrindra** dia mahatoky koa amin’ny be; ary izay tsy marina amin’ny kely indrindra dia tsy marina koa amin’ny be.\\\n¹¹ Koa raha tsy mahatoky amin’ny **mamôna tsy marina** ianareo, iza no hatoky anareo ny amin’ny tena harena?\\\n¹² Ary raha tsy mahatoky amin’izay an’olona ianareo, iza no hanome anareo izay anareo?\\\n¹³ Tsy misy mpanompo mahay manompo tompo roa; fa ny iray dia ho halany ary ny iray dia ho tiany; na ny iray dia hombany ary ny iray dia hohamavoiny. Tsy mahay manompo an’Andriamanitra sy mamôna ianareo.",
          "comment": "👉 Mahatoky amin'ny kely = mahatoky amin'ny vola.\\\nVola no dikan'io mamôna io. Ny dikan'ny hoe mahatoky amin'ny kely (vola) dia **mitantana ny volanao araka ny tenin'Andriamanitra**. Mila manavao ny sainao koa ianao mamantatra ny zavatra lazain'ny teniny mahakasika ny vola.\n\n👉 Tsy misy mahay manompo tompo\n- Na ny vola no mamaritra ny fanekenao an'Andriamanitra\n- Na ny tenin'Andriamanitra no mamaritra ny fitantananao ny volanao\n\nMitovy amin'ilay teny teo aloha teo ihany, mila mahafohy vola ho an'Andriamanitra ianao ary maharitra manao izany amin'izay afaka amin'ny fangejan'i mamôna.\n\n👉 Izany no anton'ny ampahafolon-karena (na mihoatra aza) aty amin'ny fanekena vaovao. Efa nitahy anao Andriamanitra fa ianao no mila mianatra mahatoky amin'ny kely (vola).",
          "subtitle": "Mahatoky amin'ny kely"
        }
      ],
      "questions": [
        {
          "question": "Inona ny dikan'ny hoe mahatoky amin'ny kely ao amin'ny Lioka 16?",
          "responseIndex": 2,
          "key": "40",
          "options": [
            "Mahatoky amin'ny andraikitra kely",
            "Mahatoky any am-piangonana",
            "Mahatoky amin'ny vola"
          ]
        },
        {
          "question": "Aiza ny fonao?",
          "responseIndex": 0,
          "key": "41",
          "options": [
            "Any amin'izay misy ny arenao",
            "Any amin'Andriamanitra",
            "Ato amin'izao tontolo izao"
          ]
        }
      ]
    }
  ]
}
